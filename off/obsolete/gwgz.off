^bk#gwgz【古文觀止】^juan1(卷1)^ck1^ak1【周】【鄭伯克段于鄢】^f1^f2^n1
初，鄭武公娶于申，曰武姜。^f3
生莊公及共 ^f4叔段。^f5
莊公寤生，^f6驚姜氏，故名曰：寤生，^f7遂惡 ^f8之。^f9
愛共叔段，欲立之。
亟 ^f10請于武公，公弗許。^f11
^n2及莊公卽位，爲 ^f12之請制。^f13
公曰：「制，巖邑也，虢叔死焉，他邑唯命。^f14
請京，^f15使居之，謂之京城大 ^f16叔。^f17
祭 ^f18仲 ^f19曰：「都城過百雉，國之害也。^f20
先王之制，大都不過參 ^f21國之一，^f22中 ^f23五 ^f24之一，^f25小九之一。^f26
今京不度，非制也，^f27君將不堪。」^f28
公曰：「姜氏欲之，焉 ^f29辟 ^f30害？」^f31
對曰：「姜氏何厭 ^f32之有？^f33
不如早爲之所。^f34
無使滋蔓，^f35蔓，難圖也。
蔓草猶不可除，^f36況君之寵弟乎！」^f37公曰：「多行不義必自斃，^f38子姑待之。」^f39
^n3旣而大叔命西鄙北鄙貳於己。^f40
公子呂 ^f41曰：「國不堪貳，君將若之何？^f42
欲與大叔，臣請事之； ^f43若弗與，則請除之，無生民心。」^f44
公曰：「無庸，將自及。」^f45
大叔又收貳以爲己邑，至於廩延。^f46
子封曰：「可矣。^f47
厚將得衆。」^f48
公曰：「不義不暱，^f49厚將崩！」^f50
^n4大叔完聚，^f51繕甲兵，^f52具卒乘，^f53將襲鄭。^f54
夫人 ^f55將啓之。^f56
公聞其期，^f57曰：「可矣。」^f58
命子封帥 ^f59車二百乘以伐京。
京叛大叔段。
段入于鄢。^f60
公伐諸鄢。^f61
五月辛丑，大叔出奔共。^f62
^n5書曰：「鄭伯克段于鄢。」^f63
段不弟故不言弟。
如二君，故曰克。
稱鄭伯，譏失教也。
謂之鄭志。^f64
不言出奔，難之也。^f65
^n6遂寘 ^f66姜氏於城潁，^f67而誓之曰：「不及黃泉，無相見也！」^f68旣而悔之。^f69
潁考叔 ^f70爲潁谷封人，^f71聞之，^f72有獻于公。^f73
公賜之食。
食舍 ^f74肉。^f75
公問之，^f76對曰：「小人有母，^f77皆嘗小人之食矣，未嘗君之羹，請以遺 ^f78之。」^f79
公曰：「爾有母遺，繄 ^f80我獨無！」^f81潁考叔曰：「敢問何謂也？」^f82
公語 ^f83之故，^f84且告之悔。^f85
對曰：「君何患焉！ ^f86若闕 ^f87地及泉，隧而相見，其誰曰不然？」^f88
公從之。
公入而賦：「大隧之中，其樂 ^f89也融融。」^f90
姜出而賦：大隧之外，其樂也洩洩。^f91
遂爲母子如初。^f92
^n7君子曰： ^f93「 潁考叔，純孝也。
愛其母，施 ^f94及莊公。」^f95
《詩》曰：「『孝子不匱，永錫爾類。』
其是之謂乎！」^f96^editor鄭莊志欲殺弟，祭仲，子封諸臣，皆不得而知。
「姜氏欲之，焉辟害」、「必自斃，子姑待之」、「將自及」、「厚將崩」等語，分明是逆料其必至于此，故雖婉言直陳，一切不聽。
迨後乘時迅發，并及于母。
是以兵機施于骨肉真殘忍之尤。
幸良心忽現，又被考叔一番救正，得母子如初。
左氏以純孝贊考叔作結，寓慨殊深。


^ck2【周鄭交質】^f1^f2^n1
鄭武公、莊公爲平王卿士。^f3
王貳于虢。^f4
鄭伯 ^f5怨王。^f6
王曰：「無之。」^f7
故周、鄭交質。^f8
王子狐爲質於鄭，鄭公子忽爲質於周。^f9
王崩，周人將畀虢公政。^f10
四月鄭祭 ^f11足 ^f12帥 ^f13師取溫之麥。
秋，又取成周之禾。^f14
周鄭、交惡。^f15
^n2君子曰：「信不由中，質無益也。^f16
明恕而行，要 ^f17之以禮，雖無有質，誰能間 ^f18之？^f19
苟有明信，^f20澗、溪、沼、沚之毛，^f21蘋、蘩、蘊藻之菜，^f22筐、筥 ^f23錡 ^f24釜之器，^f25潢 ^f26汙、行潦之水，^f27可薦於鬼神，可羞於王公。^f28
而況君子結二國之信，行之以禮，又焉 ^f29用質。^f30
《風》有《采蘩》、《采蘋》，《雅》有《行葦》、《泂 ^f31酌》，^f32昭忠信也。^f33
編按：通篇以「信」、「禮」二字作眼。
平王欲退鄭伯而不能退，欲進虢公而不敢進，乃用虛詞欺飾，致行敵國質子之事，是不能處己以信，而馭下以禮矣。
鄭莊之不臣，平王致之也。
曰「周鄭」，曰「交質」，曰「二國」，寓譏刺于不言之中矣。


^ck3【石碏諫寵州吁】^f1^f2^n1
衛莊公娶于齊東宮得臣之妹，曰莊姜。^f3
美而無子，^f4衛人所爲 ^f5賦《碩人》也。^f6
又娶于陳，曰厲嬀，^f7生孝伯，蚤死。
其娣 ^f8戴嬀生桓公，莊姜以爲已子。^f9
公子州吁嬖人之子也。^f10
有寵而好 ^f11兵，^f12公弗禁。^f13
莊姜惡 ^f14之。^f15
^n2石碏 ^f16諫曰：「臣聞愛子，教之以義方，弗納於邪。^f17
驕、奢、淫、佚，所自邪也。
四者之來，寵祿過也。^f18
將立州吁，乃定之矣； ^f19若猶未也，階之爲禍。^f20
夫 ^f21寵而不驕，驕而能降，降而不憾，憾而能眕 ^f22者，鮮 ^f23矣。^f24
且夫 ^f25賤妨貴，^f26少 ^f27陵長，^f28遠間 ^f29親，^f30新間舊，^f31小加大，^f32淫破義，^f33所謂六逆也。^f34
君義，臣行，^f35父慈，子孝，兄愛，弟敬，^f36所謂六順也。^f37
去順效逆，^f38所以速禍也。
君人者，將禍是務去。
而速之，無乃不可乎？」^f39
弗聽。^f40
其子厚與州吁遊，禁之，^f41不可。^f42
桓公立，乃老。^f43
編按：「寵」字，乃此篇始終關鍵。
自古寵子未有不驕，驕子未有不敗。
石碏有見于此，故以教之義方爲愛子之法。
是拔本塞源，而預絕其禍根也。
莊公愎而弗圖，辨之不早，貽禍後嗣，嗚呼慘哉！

^ck4【臧僖伯諫觀魚】^f1^f2^n1
春，公將如棠觀魚 ^f3者。^f4
^n2臧僖伯 ^f5諫曰：「凡物不足以講大事，其材不足以備器用，則君不舉焉。^f6
君將納民於軌、物者也。^f7
故講事以度 ^f8軌量謂之軌。^f9
取材以章物采謂之物。^f10
不軌不物謂之亂政。
亂政亟 ^f11行，所以敗也。^f12
故春蒐，^f13夏苗、秋獮、^f14冬狩，^f15皆於農隙以講事也。^f16
三年而治兵，入而振旅，^f17歸而飲至，^f18以數 ^f19軍實。^f20
昭文章，^f21明貴賤，^f22辨等列，^f23順少 ^f24長，^f25習威儀也。^f26
鳥獸之肉，不登於俎，^f27皮革齒牙，骨角毛羽，不登於器，^f28則君不射，^f29古之制也。^f30
若夫山林川澤之實，器用之資，皁隸之事，官司之守，非君所及也。^f31
^n3公曰：「吾將略地焉。」^f32
遂往，陳魚而觀之。^f33
^n4僖伯稱疾不從。
^n5書曰：「公矢魚于棠」，^f34非禮也，且言遠地也。^f35
編按：隱公以觀魚爲無害於民，不知人君舉動關係甚大。
僖伯開口便提出「君」字，說得十分鄭重，中間歷陳典故，俱與觀魚映照，蓋觀魚正與納民軌物相反，末以非禮斥之，隱然見觀魚即爲亂政，不得視爲小節而可以縱慾逸遊也。


^ck5【鄭莊公戒飭守臣】^f1^f2^n1
秋七月，公會齊侯、鄭伯伐許。
庚辰，傅 ^f3於許。^f4
潁考叔取鄭伯之旗蝥 ^f5弧 ^f6以先登。^f7
子都 ^f8自下射 ^f9之，^f10顛。^f11
瑕叔盈 ^f12又以蝥弧登。
周麾而呼曰：「君登矣！」^f13鄭師畢登。^f14
壬午，遂入許。
許莊公奔衛。
齊侯以許讓公。^f15
公曰：「君謂許不共，^f16故從君討之。
許旣伏其罪矣。
雖君有命，寡人弗敢與 ^f17聞。」^f18
乃與鄭人。^f19
^n2鄭伯使許大夫百里奉許叔 ^f20以居許東偏，^f21曰：「天禍許國，鬼神實不逞於許君，而假手於我寡人。^f22
寡人唯是一二父兄 ^f23不能共 ^f24億，其敢以許自爲功乎？^f25
寡人有弟，^f26不能和協，而使餬其口於四方，其況能久有許乎？^f27
吾子其奉許叔以撫柔此民也，^f28吾將使獲 ^f29也佐吾子。^f30
若寡人得沒於地，天其以禮悔禍于，^f31無寧茲許公復奉其社稷。
唯我鄭國之有請謁焉，如舊昬 ^f32媾，其能降以相從也。^f33
無滋他族，實偪處此，以與我鄭國爭此土也。
吾子孫其覆 ^f34亡之不暇，而況能禋 ^f35祀許乎？^f36
寡人之使吾子處此，^f37不惟許國之爲，^f38亦聊以固吾圉 ^f39也。」^f40
乃使公孫獲處許西偏，曰：「凡而器用財賄，無置于許。^f41
我死，^f42乃亟去之！ ^f43吾先君新邑于此，^f44王室而旣卑矣，^f45周之子孫日失其序。^f46
夫許，大 ^f47岳之胤 ^f48也。^f49
天而旣厭周德矣，吾其能與許爭乎？」^f50
^n3君子謂鄭莊公「於是乎有禮。^f51
禮，經國家，定社稷，序人民，利後嗣者也。^f52
許無刑而伐之，^f53服而舍 ^f54之，度 ^f55德而處之，量力而行之，相 ^f56時而動，無累後人，^f57可謂知禮矣。」^f58
編按：鄭莊戒飭之詞，委婉紆曲。
忽爲許計，忽爲鄭計，語語放寬，字字放活。
篇中三提「天」字，見事之成敗，一聽于天，己未嘗容心于其際。
曰「得沒于地」，曰「我死亟去」，俱從身後著想。
可見生前，斷不容許吐氣。
更妙在用四個「乎」字，是心口相商，吞吞吐吐，無從捉摸，真奸雄之尤。
但辭令妙品，洵不多得。
謂之有禮，亦止論其事，未暇誅其心也。


^ck6【臧哀伯諫納郜鼎】^f1^f2^n1
夏四月，取郜 ^f3大鼎于宋。
納於大 ^f4廟。^f5
非禮也。^f6
^n2臧哀伯 ^f7諫曰：「君人者，將昭德塞違，以臨照百官，猶懼或失之。
故昭令德，以示子孫。^f8
是以清廟茅屋，^f9大路越 ^f10席，^f11大 ^f12羹不致，^f13粢食 ^f14不鑿，^f15昭其儉也。^f16
袞、冕、黻、珽，^f17帶、裳、幅、^f18舄，^f19衡、紞、^f20紘 ^f21綖，^f22昭其度也。^f23
藻、率 ^f24鞞 ^f25鞛，^f26鞶、^f27厲、游 ^f28纓，^f29昭其數也。^f30
火、龍、黼、黻，^f31昭其文也。^f32
五色比象，^f33昭其物也。^f34
鍚、^f35鸞、和、鈴，^f36昭其聲也。^f37
三辰旂旗，^f38昭其明也。^f39
夫德，儉而有度，登降有數，文、物以紀之，聲、明以發之，以臨照百官，百官於是乎戒懼，而不敢易紀律。^f40
今滅德立違，^f41而寘 ^f42其賂器於大廟，^f43以明示百官。
百官象之，其又何誅焉？^f44
國家之敗，由官邪也。^f45
官之失德，寵賂章也。^f46
郜鼎在廟，章孰甚焉？^f47
武王克商遷九鼎於雒 ^f48邑，^f49義士猶或非之，^f50而況將昭違亂之賂器於大廟，其若之何？」^f51
公不聽。^f52
^n3周內史 ^f53聞之曰：「臧孫達 ^f54其有後於魯乎。^f55
君違，不忘諫之以德。」^f56
編按：劈頭將「昭德塞違」四字提綱，而「塞違」全在「昭德」處見。
故中間節節將「昭」字分疏，見廟堂中何一非令德所在，則大廟容不得違亂賂鼎可知。
後復將「塞違」意分作三樣寫法，以冀君之一寤而出鼎，故曰「不忘」。


^ck7【季梁諫追楚師】^f1^f2^n1
楚武王侵隨，^f3使薳 ^f4章 ^f5求成焉。^f6
軍於瑕以待之。^f7
隨人使少 ^f8師董成。^f9
鬬伯比 ^f10言於楚子曰：「吾不得志於漢東也，我則使然。^f11
我張吾三軍，而被吾甲兵，以武臨之，彼則懼而協以謀我，故難間 ^f12也。^f13
漢東之國，隨爲大。
隨張，必棄小國。
小國離，楚之利也。^f14
少師侈。^f15
請羸 ^f16師以張之。」^f17
熊率 ^f18且 ^f19比 ^f20曰：「季梁 ^f21在，何益。^f22
鬬伯比曰：「以爲後圖。
少師得其君。」^f23
王毀軍而納少師。^f24
^n2少師歸請追楚師。
隨侯將許之，季梁止之曰：「天方授楚，楚之羸，其誘我也，君何急焉？^f25
臣聞小之能敵大也，小道大淫。^f26
所謂道，忠於民而信於神也。^f27
上思利民，忠也；祝史正辭，信也。^f28
今民餒而君逞欲，^f29祝史矯舉以祭，^f30臣不知其可也。」^f31
公曰：「吾牲牷 ^f32肥腯，^f33粢盛 ^f34豐備，何則不信？」^f35
對曰：「夫民，神之主也，是以聖王先成民而後致力於神。^f36
故奉牲以告 ^f37曰『博碩肥腯』，^f38謂民力之普存也。^f39
謂其畜 ^f40之碩大蕃滋也。
謂其不疾瘯 ^f41蠡 ^f42也。
謂其備腯咸有也。^f43
奉盛以告曰『潔粢豐盛』，謂其三時不害，而民和年豐也。
奉酒醴以告曰『嘉栗旨酒』，^f44謂其上下皆有嘉德，而無違心也。^f45
所謂馨香，無讒慝也。^f46
故務其三時，^f47修其五教，親其九族，^f48以致其禋 ^f49祀，^f50於是乎民和而神降之福。
故動則有成。^f51
今民各有心，而鬼神乏主，^f52君雖獨豐，其何福之有？^f53
君姑修政而親兄弟之國，庶免於難。」^f54
隨侯懼而修政。
楚不敢伐。^f55
編按：起手將忠民、信神並提，轉到民爲神主。
先民後神，乃千古不易之論。
篇中偏從致力於神處看出成民作用來，故足以破隨侯之惑，而起其懼心。
至其行文，如流雲織錦，天花亂墜，令人應接不暇。


^ck8【曹劌論戰】^f1^f2^n1
齊師伐我。
公將戰。
曹劌 ^f3請見。^f4
其鄉人曰：「肉食者謀之，又何間 ^f5焉？」^f6
劌曰：「肉食者鄙，未能遠謀。^f7
遂入見。
^n2問：「何以戰？」^f8
公曰：「衣食所安，弗敢專也，必以分人。」^f9
對曰：「小惠未徧，民弗從也。」^f10
公曰：「犧牲玉帛，弗敢加也，必以信。」^f11
對曰：「小信未孚，神弗福也。」^f12
公曰：「小大之獄，雖不能察，必以情。」^f13
對曰：「忠之屬也，可以一戰。^f14
戰，則請從。」^f15
^n3公與之乘。^f16
戰於長勺。^f17
公將鼓之，^f18劌曰：「未可。」
齊人三鼓，劌曰：「可矣。」
齊師敗績。^f19
公將馳之。^f20
劌曰：「未可。」
下，視其轍，登軾而望之，^f21曰：「可矣！」遂逐齊師。^f22
^n4旣克。
公問其故。^f23
對曰：「夫戰，勇氣也。
一鼓作氣，再而衰，三而竭。
彼竭我盈，故克之。^f24
夫大國，難測也，懼有伏焉。
吾視其轍亂，望其旗靡，故逐之。^f25
編按：「肉食者鄙，未能遠謀」，駡盡謀國僨事一流人。
真千古笑柄。
未戰考君德，方戰養士氣，旣戰察敵情，步步精詳，著著奇妙，此乃所謂遠謀也。
左氏推論始末，復備參差錯綜之觀。


^ck9【齊桓公伐楚盟屈完】^f1^f2^n1
春，齊侯以諸侯之師侵蔡。
蔡潰。^f3
遂伐楚。^f4
楚子使與師言曰：「君處北海，寡人處南海，唯是風馬牛不相及也，^f5不虞君之涉吾地也，何故？」^f6
管仲對曰：「昔召 ^f7康公命我先君太公曰：『 ^f8五侯九伯，女 ^f9實征之，以夾輔周室！』^f10賜我先君履，東至於海，西至於河，南至於穆陵，北至於無棣。^f11
爾貢苞茅不入，王祭不共，^f12無以縮酒，寡人是徵。
昭王南征而不復，寡人是問。」^f13
對曰：「貢之不入，寡君之罪也，敢不共給？
昭王之不復，君其問諸水濱！」^f14師進，次於陘。^f15
^n2夏，楚子使屈完 ^f16如師。^f17
師退，次於召陵。^f18
齊侯陳諸侯之師，與屈完乘 ^f19而觀之。^f20
齊侯曰：「豈不穀是爲？^f21
先君之好 ^f22是繼，與不穀同好何如？」^f23
對曰：「君惠徼 ^f24福於敝邑之社稷，辱收寡君，寡君之願也。^f25
齊侯曰：「以此衆戰，誰能禦之？
以此攻城，何城不克？^f26
對曰：「君若以德綏諸侯，誰敢不服？
君若以力，楚國方城以爲城，^f27漢水以爲池，^f28雖衆，無所用之。」^f29
^n3屈完及諸侯盟。^f30
編按：齊桓合八國之師以伐楚，不責楚以僭王猾夏之罪，而顧責以包茅不入，昭王不復，一則爲罪甚細，一則與楚無干。
何哉。
蓋齊之內失德，而外失義者多矣。
我以大惡責之，彼必斥吾之惡以對，其何以服楚而對諸侯乎。
故舍其所當責，而及其不必責。
霸者舉動，極有收放，類如此也。
篇中寫齊處，一味是權謀籠絡之態。
寫楚處，忽而巽順，忽而詼諧，忽而嚴厲，節節生峯。
真辭令妙品。


^ck10【宮之奇諫假道】^f1^f2^n1
晉侯 ^f3復 ^f4假道於虞以伐虢。^f5
宮之奇 ^f6諫曰：「虢，虞之表也； ^f7虢亡，虞必從之。^f8
晉不可啓，寇不可翫，^f9一之爲甚，其可再乎？^f10
諺所謂『輔車 ^f11相依，唇亡齒寒』者，其虞，虢之謂也。」^f12
^n2公曰：「晉吾宗也，豈害我哉？」^f13
對曰：「大 ^f14伯、虞仲，大王之昭也。^f15
大伯不從，是以不嗣。^f16
虢仲、虢叔，王季之穆也； ^f17爲文王卿士，勳在王室，藏於盟府。^f18
將虢是滅，何愛於虞？^f19
且 ^f20虞能親於桓、莊乎？
其愛之也，^f21桓、莊之族何罪？
而以爲戮，不唯偪乎？」^f22
親以寵偪，猶尚害之。
況以國乎？」^f23
^n3公曰：「吾享祀豐潔，神必據我。」^f24
對曰：「臣聞之，鬼神非人實親，惟德是依。^f25
故《周書》曰：『皇天無親，惟德是輔。』^f26
又曰：『黍稷非馨，明德惟馨。』^f27
又曰：『民不易物，惟德繄物。』^f28
如是，^f29則非德，民不和，神不享矣。^f30
神所馮 ^f31依，將在德矣。^f32
若晉取虞，而明德以薦馨香，神其吐之乎？」^f33
^n4弗聽，許晉使。^f34
宮之奇以其族行。^f35
曰：「虞不臘矣，在此行也，^f36晉不更舉矣。」^f37
冬，晉滅虢。
師還，館於虞。
遂襲虞，滅之。
執虞公。
編按：宮之奇三番諫諍，前段論勢，中段論情，後段論理。
層次井井。
激昂盡致。
奈君聽不聰，終尋覆轍。
讀竟爲之掩卷三歎。


^ck11【齊桓下拜受胙】^f1^f2^n1
會于葵丘，尋盟且修好，^f3禮也。^f4
王使宰孔賜齊侯胙。^f5
曰：「天子有事于文武，使孔賜伯舅胙。」^f6
齊侯將下拜。^f7
孔曰：「且有後命。^f8
天子使孔曰：『以伯舅耋 ^f9老，加勞，^f10賜一級，無下拜！』」^f11對曰：「天威不違顏咫 ^f12尺，^f13小白余敢貪天子之命『無下拜』？
恐隕越于下，以遺 ^f14天子羞。
敢不下拜？^f15
下，^f16拜； ^f17登，^f18受。^f19
編按：看他一連寫五箇「下拜」，兩「無下拜」與「敢不下拜」應。
「將下拜」與「下、拜、登、受」應。


^ck12【陰飴甥對秦伯】^f1^f2^n1
十月，晉陰飴甥 ^f3會秦伯，^f4盟于王城。^f5
^n2秦伯曰：「晉國和乎？」
對曰：「不和。^f6
小人恥失其君，而悼喪 ^f7其親，不憚征繕以立圉 ^f8也。
曰：「必報讎，寧事戎狄。^f9
君子愛其君而知其罪，不憚征繕以待秦命，曰：『必報德，有死無二。』^f10
以此不和。^f11
秦伯曰：「國謂君何？」^f12
對曰：「小人慼，謂之不免。
君子恕，以爲必歸。^f13
小人曰：『我毒秦，秦豈歸君。』^f14
君子曰：『我知罪矣，秦必歸君。』^f15
貳而執之，服而舍 ^f16之，^f17德莫厚焉，刑莫威焉。^f18
服者懷德，貳者畏刑。^f19
此一役也，秦可以霸。^f20
納而不定，^f21廢而不立，^f22以德爲怨，秦不其然。』」^f23
秦伯曰：「是吾心也。」^f24
改館晉侯。
饋七牢焉。^f25
編按：通篇作整對格，而反正開合，又復變幻無端。
尤妙在借君子小人之言，說我之意，到底自己不曾下一語。
奇絕。


^ck13【子魚論戰】^f1^f2^n1
楚人伐宋以救鄭。^f3
宋公將戰。
大司馬 ^f4固諫曰：「天之棄商久矣。^f5
君將興之，^f6弗可赦也已。」^f7
弗聽。
^n2及楚人戰于泓。^f8
宋人旣成列，^f9楚人未旣濟。^f10
司馬曰：「彼衆我寡，及其未旣濟也，請擊之。」
公曰：「不可。」^f11
旣濟而未成列，^f12又以告。^f13
公曰：「未可。」^f14
既陳 ^f15而後擊之。
宋師敗績。^f16
公傷股，門官殲 ^f17焉。^f18
^n3國人皆咎公。^f19
公曰：「君子不重 ^f20傷，不禽 ^f21二毛。^f22
古之爲軍也，不以阻隘也。^f23
寡人雖亡國之餘，不鼓不成列。」^f24
^n4子魚曰：「君未知戰。^f25
勍 ^f26敵之人，隘而不列，天贊我也。^f27
阻而鼓之，不亦可乎。^f28
猶有懼焉。^f29
且今之勍者，皆吾敵也。
雖及胡耇，^f30獲則取之，何有於二毛。^f31
明恥教戰，求殺敵也。
傷未及死，如何勿重。^f32。
若愛重傷，則如勿傷。
愛其二毛，則如服焉。^f33
三軍以利用也，^f34金鼓以聲氣也，^f35利而用之，阻隘可也。^f36
聲盛致志，鼓儳 ^f37可也。」^f38
編按：宋襄欲以假仁假義，籠絡諸侯以繼霸，而不知適成其愚。
篇中只重阻險鼓進意，重傷二毛帶說。
子魚之論，從不阻不鼓，說到不重不禽。
復從不重不禽，說到不阻不鼓。
層層辨駁，句句斬截，殊爲痛快。


^ck14【寺人披見文公】^f1^f2^n1
呂，郤 ^f3畏偪，將焚公宮而弒晉侯。^f4
寺人披請見。^f5
公使讓之。
且辭焉。^f6
曰：「蒲城之役，^f7君命一宿，女 ^f8卽至。^f9
其後余從狄君以田渭濱，^f10女爲 ^f11惠公來求殺余。
命女三宿，女中宿至。^f12
雖有君命，何其速也？^f13
夫袪 ^f14猶在，女其行乎！」^f15對曰：「臣謂君之入也，其知之矣。
若猶未也，又將及難。^f16
君命無二，古之制也。^f17
除君之惡，唯力是視。^f18
蒲人狄人，余何有焉。^f19
今君卽位，其無蒲狄乎。^f20
齊桓公置射 ^f21鉤而使管仲相。^f22
君若易之，何辱命焉？^f23
行者甚衆，豈唯刑臣？」^f24
公見之，以難告。^f25
^n2晉侯潛會秦伯于王城。^f26
己丑晦，公宮火。
瑕甥、^f27郤芮 ^f28不獲公，乃如河上，秦伯誘而殺之。^f29
編按：寺人披傾險反覆，誠無足道。
然持機事告人，危言迫脅，說得毛骨俱悚，人自不得不從之，可謂閹人之雄。


^ck15【介之推不言祿】^f1^f2^n1
晉侯賞從亡者。^f3
介之推不言祿，祿亦弗及。^f4
^n2推曰：「獻公之子九人，唯君在矣。^f5
惠，懷無親，外內棄之。^f6
天未絕晉，必將有主。^f7
主晉祀者，非君而誰？^f8
天實置之，而二三子以爲己力，不亦誣乎？^f9
竊人之財，猶謂之盜。
況貪天之功，以爲己力乎？^f10
下義其罪，上賞其奸；上下相蒙，難與處矣。^f11
其母曰：「盍亦求之？
以死誰懟？」^f12
對曰：「尤而效之，罪又甚焉。^f13
且出怨言，不食其食。」^f14
其母曰：「亦使知之，若何？」^f15
對曰：「言，身之文也。
身將隱，焉 ^f16用文之？
是求顯也。」^f17
其母曰：「能如是乎？^f18
與汝偕隱。^f19
遂隱而死。」^f20
^n3晉侯求之不獲，以緜上爲之田。^f21
曰：「以志吾過，且旌善人。」^f22
編按：晉文反國之初，從行諸臣，駢首爭功，有市人之所不忍爲者。
而介推獨超然衆紛之外，孰謂此時而有此人乎。
是宜百世之後，聞其風者，猶咨嗟歎息不能已也。
篇中三提其母，作三樣寫法。
介推之高，其母成之歟。


^ck16【展喜犒師】^f1^f2^n1
齊孝公伐我北鄙，公使展喜犒 ^f3師，^f4使受命于展禽。^f5
^n2齊侯未入竟，^f6展喜從之。^f7
曰：「寡君聞君親舉玉趾，將辱于敝邑，使下臣犒執事。^f8
齊侯曰：「魯人恐乎？」
對曰：「小人恐矣，君子則否。」^f9
齊侯曰：「室如縣 ^f10罄，野無青草，何恃而不恐？」^f11
對曰：「恃先王之命。^f12
昔周公、^f13大 ^f14公 ^f15股肱周室，夾輔成王。
成王勞 ^f16之，而賜之盟，^f17曰『世世子孫無相害也！』^f18載在盟府，太師職之。^f19
桓公是以糾合諸侯，而謀其不協，彌縫其闕，而匡救其災。
昭舊職也。^f20
及君卽位，^f21諸侯之望曰：「其率桓之功。^f22
我敝邑用不敢保聚，曰：『豈其嗣世九年，而棄命廢職？
其若先君何？^f23
君必不然。』^f24
恃此以不恐。」^f25
^n3齊侯乃還。^f26
編按：篇首「受命于展禽」一語，包括到底。
蓋展喜應對之詞，雖取給于臨時，而其援王命、稱祖宗大旨，總是受命于展禽者。
大義凜然之中，亦復委婉動聽。
齊侯無從措口，乘興而來，敗興而返。
所謂子猷山陰之棹，何必見戴也。
真奇妙之文。


^ck17【燭之武退秦師】^f1^f2^n1
晉侯，^f3秦伯 ^f4圍鄭。^f5
以其無禮於晉，^f6且貳於楚也。^f7
晉軍函陵，秦軍氾 ^f8南。^f9
^n2佚之狐 ^f10言於鄭伯曰：「國危矣，若使燭之武 ^f11見秦君，師必退。」^f12
公從之。^f13
辭曰：「臣之壯也，猶不如人；今老矣，無能爲也已。」^f14
公曰：「吾不能早用子，今急而求子，是寡人之過也。^f15
然鄭亡，子亦有不利焉。」^f16
許之。^f17
^n3夜縋 ^f18而出。^f19
見秦伯曰：「秦晉圍鄭，鄭旣知亡矣。^f20
若鄭亡而有益於君，敢以煩執事。^f21
越國以鄙遠，君知其難也。^f22
焉 ^f23用亡鄭以陪鄰。
鄰之厚，君之薄也。^f24
若舍 ^f25鄭以爲東道主，行李之往來，共 ^f26其乏困，君亦無所害。^f27
且君嘗爲晉君賜矣。
許君焦瑕，朝濟而夕設版焉。
君之所知也。^f28
夫晉，何厭 ^f29之有？^f30
旣東封鄭，又欲肆其西封。
若不闕秦，將焉取之？^f31
闕秦以利晉，唯君圖之。」^f32
秦伯說，^f33與鄭人盟。
使杞子、逢孫、楊孫戍 ^f34之，^f35乃還。^f36
^n4子犯 ^f37請擊之。^f38
公曰：「不可。
微夫人之力不及此。^f39
因人之力而敝之，不仁。^f40
失其所與，不知。^f41
以亂易整，不武。^f42
吾其還也。」
亦去之。^f43
編按：鄭近于晉，而遠于秦。
秦得鄭而晉收之，勢必至者。
越國鄙遠，亡鄭陪鄰，闕秦利晉，俱爲至理。
古今破同事之國，多用此說。
篇中前段寫亡鄭，乃以陪晉。
後段寫亡鄭，卽以亡秦。
中閒引晉背秦一證，思之毛骨俱竦。
宜乎秦伯之不但去鄭，而且戍鄭也。


^ck18【蹇叔哭師】^f1^f2^n1
杞子 ^f3自鄭使告于秦曰：「鄭人使我掌其北門之管。^f4
若潛師以來，國可得也。」
穆公訪諸蹇叔。^f5
蹇叔曰：「勞師以襲遠，非所聞也。^f6
師勞力竭，遠主備之，^f7無乃不可乎？^f8
師之所爲，鄭必知之。
勤而無所，必有悖心。^f9
且行千里，其誰不知？」^f10
公辭焉。^f11
召孟明、西乞、白乙，使出師于東門之外。^f12
蹇叔哭之曰：「孟子！ ^f13吾見師之出，而不見其入也！」^f14公使謂之曰：「爾何知？
中壽，爾墓之木拱矣。」^f15
^n2蹇叔之子與 ^f16師，哭而送之。
曰：「晉人禦師必於殽。^f17
殽有二陵焉，^f18其南陵，夏后皐 ^f19之墓也，其北陵，文王之所辟 ^f20風雨也。^f21
必死是閒。
余收爾骨焉！」^f22秦師遂東。^f23
編按：談覆軍之所，如在目前。
後果中之。
蹇叔可謂老成先見，一哭再哭，出軍時誠惡聞此。
然蹇叔不得不哭，若穆公之旣敗而哭，晚矣。
^juan2(卷2)^ck19【鄭子家告趙宣子】^f1^f2^n1
晉侯 ^f3合諸侯于扈，^f4平宋也。^f5
於是晉侯不見鄭伯，^f6以爲貳於楚也。^f7
^n2鄭子家 ^f8使執訊而與之書，^f9以告趙宣子，^f10曰：「 ^f11寡君卽位三年，召蔡侯 ^f12而與之事君。^f13
九月，蔡侯入于敝邑以行。
敝邑以侯宣多 ^f14之難，^f15寡君是以不得與蔡侯偕。
十一月，克減侯宣多，^f16而隨蔡侯以朝 ^f17於執事。^f18
十二年六月，歸生 ^f19佐寡君之嫡夷，^f20以請陳侯 ^f21於楚，而朝諸君。^f22
十四年七月，寡君又朝，以蕆 ^f23陳事。^f24
十五年五月，陳侯 ^f25自敝邑往朝於君。^f26
往年正月，燭之武 ^f27往朝夷也。^f28
八月，寡君又往朝。^f29
以陳蔡之密邇於楚，而不敢貳焉，則敝邑之故也。^f30
雖敝邑之事君，何以不免。^f31
在位之中，一朝于襄，而再見 ^f32于君。^f33
夷與孤之二三臣，相及于絳。^f34
雖我小國，則蔑以過之矣。^f35
今大國曰：『爾未逞吾志。』^f36
敝邑有亡，無以加焉。^f37
古人有言曰：『畏首畏尾，身其餘幾？』^f38
又曰：『鹿死不擇音。』^f39
小國之事大國也，德，則其人也；不德，則其鹿也。^f40
鋌 ^f41而走險，急何能擇？^f42
命之罔極，亦知亡矣。^f43
將悉敝賦，以待於鯈，^f44唯執事命之。^f45
文公二年，朝于齊。
四年，爲 ^f46齊侵蔡，亦獲成於楚。^f47
居大國之間，而從於強令，豈其罪也？^f48
大國若弗圖，無所逃命。」^f49
^n3晉鞏 ^f50朔 ^f51行成於鄭，趙穿，^f52公壻池 ^f53爲質 ^f54焉。^f55
編按：前幅寫事晉唯謹，逐年逐月算之，猶爲兢兢畏大國之言。
後幅寫到晉之不知恤小，鄭亦不能復耐，竟說出貳楚亦勢之不得不然。
晉必欲見罪，我亦顧忌不得許多。
一團憤懣之氣，令人難犯，所以晉人竟爲之屈。


^ck20【王孫滿對楚子】^f1^f2^n1
楚子 ^f3伐陸渾之戎，^f4遂至于雒。^f5
觀 ^f6兵于周疆。^f7
定王使王孫滿 ^f8勞 ^f9楚子。^f10
楚子問鼎之大小輕重焉。^f11
對曰：「在德不在鼎。^f12
昔夏之方有德也，^f13遠方圖物，^f14貢金九牧，^f15鑄鼎象物，^f16百物而爲之備，^f17使民知神姦。^f18
故民入川澤、山林，不逢不若。^f19
螭 ^f20魅 ^f21罔兩，莫能逢之。^f22
用能協於上下，以承天休。^f23
桀有昏德，鼎遷於商，載祀六百。^f24
商紂暴虐，鼎遷於周。^f25
德之休明，雖小，重也。^f26
其姦回昏亂，雖大，輕也。^f27
天祚明德，有所底止。^f28
成王定鼎於郟 ^f29鄏，^f30卜世三十，卜年七百，天所命也。^f31
周德雖衰，天命未改。^f32
鼎之輕重，未可問也。」^f33
編按：提出「德」字，已足以破癡人之夢。
揭出「天」字，尤足以寒奸雄之膽。


^ck21【齊國佐不辱命】^f1^f2^n1
晉師從齊師，^f3入自丘輿，擊馬陘。^f4
齊侯使賓媚人 ^f5賂以紀甗、^f6玉磬與地。^f7
「不可，則聽客之所爲。」^f8
^n2賓媚人致賂，晉人不可，^f9曰：「必以蕭同叔子爲質，^f10而使齊之封內盡 ^f11東其畝。」^f12
對曰：「蕭同叔子非他，寡君之母也。^f13
若以匹敵，則亦晉君之母也。^f14
吾子布大命於諸侯，而曰必質其母以爲信，其若王命何？^f15
且是以不孝令也。^f16
詩曰：『孝子不匱，永錫爾類。』^f17
若以不孝令於諸侯，其無乃非德類也乎？^f18
先王疆理天下，物土之宜，而布其利。^f19
故《詩》曰：『我疆我理，南東其畝。』^f20
今吾子疆理諸侯，而曰『盡東其畝』而已。
唯吾子戎車是利，無顧土宜，其無乃非先王之命也乎？^f21
反先王則不義，何以爲盟主？
其晉實有闕。^f22
四王之王 ^f23也，樹德而濟同欲焉； ^f24五伯 ^f25之霸也，勤而撫之，以役王命。^f26
今吾子求合諸侯。
以逞無疆之欲。^f27
《詩》曰：『敷政優優，百祿是遒。』^f28
子實不優，而棄百祿，諸侯何害焉？^f29
不然，^f30寡君之命使 ^f31臣，則有辭矣。^f32
曰： ^f33『子以君師辱于敝邑，不腆 ^f34敝賦，以犒從 ^f35者。^f36
畏君之震，師徒撓敗。^f37
吾子惠徼 ^f38齊國之福，^f39不泯其社稷，使繼舊好。^f40
唯是先君之敝器土地不敢愛。^f41
子又不許。^f42
請收合餘燼，^f43背 ^f44城借一。^f45
敝邑之幸，亦云從也。
況其不幸，敢不唯命是聽？』」^f46
編按：先駁晉人質母、東畝二語，屢稱王命以折之，如山壓卵，已令氣沮；後總結之，又再翻起。
將寡君之命，從使臣口中婉轉發揮。
旣不欲唐突，復不肯乞哀。
卽無魯、衛之請，晉能悍然不應乎？


^ck22【楚歸晉知罃】^f1^f2^n1
晉人歸楚公子穀臣與連尹襄老之尸於楚，以求知 ^f3罃。^f4
於是荀首佐中軍矣，故楚人許之。^f5
^n2王送知罃曰：「子其怨我乎？^f6
對曰：「二國治戎，臣不才，不勝 ^f7其任，以爲俘 ^f8馘。^f9
執事不以釁 ^f10鼓，使歸卽戮，君之惠也。^f11
臣實不才，又誰敢怨。^f12
王曰：「然則德我乎。^f13
對曰：「二國圖其社稷，而求紓其民。^f14
各懲其忿，以相宥也。^f15
兩釋纍囚，以成其好。^f16}}
二國有好，臣不與 ^f17及，其誰敢德。^f18
王曰：「子歸，何以報我。^f19
對曰：「臣不任 ^f20受怨，君亦不任受德，無怨無德，不知所報。^f21
王曰：「雖然，必告不穀。^f22
對曰：「以君之靈，纍臣得歸骨於晉，寡君之以爲戮，死且不朽。^f23
若從君惠而免之，以賜君之外臣首，首其請於寡君，而以戮於宗，亦死且不朽。^f24
若不獲命，^f25而使嗣宗職，^f26次及於事，^f27而帥 ^f28偏師以修封疆，^f29雖遇執事，其弗敢違。^f30
其竭力致死，無有二心，以盡臣禮，所以報也。^f31
王曰：「晉未可與爭。
重爲之禮而歸之。^f32
編按：玩篇首于是荀首佐中軍矣，故楚人許之二語，便見楚有不得不許之意。
德我報我，全是捉官路，當私情也。
楚王句句逼入，知罃句句撇開。
末一段所對非所問，尤匪夷所思。


^ck23【呂相絕秦】^f1^f2^n1
晉侯 ^f3使呂相 ^f4絕秦。^f5
曰： ^f6
^n2「昔逮我 ^f7獻公及 ^f8穆公相好，^f9戮力同心，申之以盟誓，重之以昏 ^f10姻。^f11
天禍晉國，^f12文公 ^f13如齊，惠公 ^f14如秦。^f15
無祿，獻公卽世。^f16
穆公不忘舊德，^f17俾我惠公用能奉祀於晉。^f18
又不能成大勳而爲韓之師。^f19
亦悔於厥心，用集我文公。
是穆之成也。^f20
^n3「文公躬擐 ^f21甲冑，跋履山川，踰越險阻，征東之諸侯，虞夏商周之胤，^f22而朝諸秦，^f23則亦旣報舊德矣。^f24
鄭人怒君之疆埸，^f25我文公帥 ^f26諸侯及秦圍鄭。^f27
秦大夫不詢於我寡君，擅及鄭盟。^f28
諸侯疾之，將致命於秦。^f29
文公恐懼，綏靖諸侯。
秦師克還 ^f30無害，^f31則是我有大造於西也。^f32
^n4「無祿，文公卽世，穆爲不弔，蔑死我君，^f33寡我襄公，^f34迭我殽地，^f35奸 ^f36絕我好，^f37伐我保城，^f38殄滅我費 ^f39滑，^f40散離我兄弟，^f41撓亂我同盟，^f42傾覆 ^f43我國家。^f44
我襄公未忘君之舊勳，^f45而懼社稷之隕，^f46是以有殽之師。^f47
猶願赦罪于穆公，^f48穆公弗聽，^f49而卽楚謀我。^f50
天誘其衷，成王隕命，^f51穆公是以不克逞志於我。^f52
^n5「穆 ^f53襄 ^f54卽世，康 ^f55靈 ^f56卽位。
康公，^f57我之自出，又欲闕 ^f58翦我公室，傾覆我社稷，^f59帥我蟊賊，^f60以來蕩搖我邊疆，^f61我是以有令 ^f62狐之役。^f63
康猶不悛，^f64入我河曲，^f65伐我涑 ^f66川，^f67俘我王官，^f68翦我羈馬，^f69我是以有河曲之戰。^f70
東道之不通，則是康公絕我好也。^f71
^n6「及君之嗣也，^f72我君景公，引領西望曰：『庶撫我乎！』^f73君亦不惠稱 ^f74盟，^f75利吾有狄難，^f76入我河縣，焚我箕郜，^f77芟 ^f78夷我農功，^f79虔劉我邊陲，^f80我是以有輔氏之聚。^f81
君亦悔禍之延，而欲徼 ^f82福於先君獻穆，^f83使伯車 ^f84來命我景公曰：『吾與女 ^f85同好棄惡，復修舊德，以追念前勳。^f86
言誓未就，^f87景公卽世，我寡君 ^f88是以有令狐之會。^f89
君又不祥，背 ^f90棄盟誓。^f91
白狄及君同州，^f92君之仇讎，^f93而我之昏姻也。^f94
君來賜命曰：『吾與女伐狄。』
寡君不敢顧昏姻，畏君之威，而受命於使。^f95
君有二心於狄，曰晉將伐女。
狄應且憎，是用告我。^f96
楚人惡君之二三其德也，^f97亦來告我曰：『秦背令狐之盟，而來求盟於我，^f98昭告昊天上帝，秦三公，^f99楚三王，^f100曰：「余雖與晉出入，^f101余唯利是視。」』^f102
不穀惡其無成德，是用宣之，以懲不一。」^f103
諸侯備聞此言，^f104斯是用痛心疾首，暱 ^f105就寡人。^f106
寡人帥以聽命，唯好是求。^f107
君若惠顧諸侯，矜哀寡人而賜之盟，則寡人之願也。
其承寧諸侯以退，豈敢徼亂？^f108
君若不施大惠，寡人不佞，其不能以諸侯退矣。^f109
^n7「敢盡布之執事，俾執事實圖利之。」^f110
編按：秦晉權詐相傾，本無專直。
但此文飾辭駕罪，不肯一句放鬆，不使一字置辨，深文曲筆，變化縱橫，讀千遍不厭也。


^ck24【駒支不屈于晉】^f1^f2^n1
會于向。^f3
將執戎子駒支。^f4
^n2范宣子 ^f5親數 ^f6諸朝。^f7
曰：「來！姜戎氏。^f8
昔秦人迫逐乃祖吾離於瓜州，^f9乃祖吾離被 ^f10苫 ^f11蓋，^f12蒙荊棘，以來歸我先君。^f13
我先君惠公有不腆 ^f14之田，與女 ^f15剖分而食之。^f16。
今諸侯之事我寡君，不如昔者，^f17蓋言語漏洩，則職女之由。^f18
詰 ^f19朝之事，^f20爾無與 ^f21焉。
與，將執女。」^f22
^n3對曰：「昔秦人負恃其衆，貪於土地，逐我諸戎。^f23
惠公蠲 ^f24其大德，謂我諸戎，是四嶽之裔 ^f25冑也，毋是翦棄。^f26
賜我南鄙之田，狐狸所居，豺狼所嘷，^f27我諸戎除翦其荊棘，驅其狐狸豺狼，以爲先君不侵不叛之臣，至於今不貳。^f28
昔文公與秦伐鄭，秦人竊與鄭盟而舍戍 ^f29焉，^f30於是乎有殽之師。^f31
晉禦其上，戎亢其下，秦師不復，我諸戎實然。^f32}}
譬如捕鹿，晉人角之，諸戎掎 ^f33之，與晉踣 ^f34之，^f35戎何以不免？^f36
自是以來，晉之百役，與我諸戎相繼於時，以從執政，猶殽志也，豈敢離逷。^f37
今官之師旅，無乃實有所闕，以攜諸侯，而罪我諸戎！ ^f38我諸戎飲食衣服，不與華同，贄幣不通，言語不達，何惡之能爲？^f39
不與於會，亦無瞢 ^f40焉。」^f41
賦《青蠅》而退。^f42
^n4宣子辭焉，使卽事於會，^f43成愷悌也。^f44
編按：宣子責駒支之言，怒氣相陵，驟不可犯。
駒支逐句辨駁，辭婉理直。
宣子一團興致，爲之索然。
真詞令能品。


^ck25【祁奚請免叔向】^f1^f2^n1
欒盈 ^f3出奔楚。^f4
宣子殺羊舌虎，囚叔向。^f5
人謂叔向曰：「子離 ^f6於罪。
其爲不知 ^f7乎？^f8
叔向曰：「與其死亡若何？^f9
《詩》曰：『優哉游哉，聊以卒歲」。^f10
知也。」^f11
^n2樂王鮒 ^f12見叔向曰：「吾爲子請。」^f13
叔向弗應，出不拜。^f14
其人皆咎叔向。^f15
叔向曰：「必祁大夫。」^f16
室老 ^f17聞之曰：「樂王鮒言於君無不行，求赦吾子，吾子不許，祁大夫所不能也，而曰必由之，何也？」^f18
叔向曰：「樂王鮒從君者也，何能行？^f19
祁大夫外舉不棄讎，^f20內舉不失親，^f21其獨遺我乎？」^f22
《詩》曰：「有覺德行，^f23四國順之。^f24
夫子，覺者也。^f25
^n3晉侯 ^f26問叔向之罪於樂王鮒。^f27
對曰：「不棄其親，其有焉。^f28
^n4於是祁奚老矣，^f29聞之，^f30乘馹 ^f31而見宣子，^f32曰：「詩曰：「惠我無疆，子孫保之。^f33
書曰：「聖有謨勳，明徵定保。^f34
夫謀而鮮 ^f35過，惠訓不倦者，叔向有焉。^f36
社稷之固也。^f37
猶將十世宥之，以勸能者。
今壹不免其身，以棄社稷，不亦惑乎。^f38
鯀殛而禹興，^f39伊尹放大甲而相 ^f40之，卒無怨色。^f41
管蔡爲戮，周公右王。^f42
若之何其以虎也棄社稷。^f43
子爲善，誰敢不勉，多殺何爲。^f44
宣子說，^f45與之乘，^f46以言諸公而免之。
不見叔向而歸。^f47
叔向亦不告免焉而朝。^f48
編按：樂王鮒見叔向，而自請免之。
祁奚免叔向，而竟不見之。
君子小人，相去霄壤。
「不應」、「不拜」，所以絕小人。
「不告免」，所以待君子。


^ck26【子產告范宣子輕幣】^f1^f2^n1
范宣子 ^f3爲政，^f4諸侯之幣重。^f5
鄭人病之。^f6
^n2二月，鄭伯 ^f7如晉。
子產寓書於子西，以告宣子。^f8
曰：「子爲晉國，^f9四鄰諸侯，^f10不聞令德，而聞重幣，^f11僑 ^f12也惑之。
僑聞君子長 ^f13國家者，非無賄 ^f14之患，而無令名之難。^f15
夫諸侯之賄，聚於公室，則諸侯貳。^f16
若吾子賴之，則晉國貳。^f17
諸侯貳則晉國壞，^f18晉國貳則子之家壞，^f19何沒沒也。^f20
將焉用賄。^f21
夫令名，德之輿也。^f22
德，國家之基也。^f23
有基無壞，^f24無亦是務乎。^f25
有德則樂，^f26樂則能久。^f27
《詩》云『樂只君子，邦家之基。』
有令德也夫！ ^f28『上帝臨女，^f29無貳爾心。』
有令名也夫！ ^f30恕思以明德，則令名載而行之，是以遠至邇安。^f31
毋寧使人謂子『子實生我』，而謂『子浚我以生』乎？^f32
象有齒以焚其身，賄也。^f33
^n3宣子說，^f34乃輕幣。
編按：劈起將令德令名與重幣對較，持論正大。
其寫德名處，作讚歎語。
寫重幣處，作危激語。
迴環往復，剴切詳明。
宜乎宣子之傾心而受諫也。


^ck27【晏子不死君難】^f1^f2^n1
崔武子 ^f3見棠姜而美之，遂取 ^f4之。^f5
莊公通焉。^f6
崔子弒之。^f7
^n2晏子立於崔氏之門外。^f8
其人 ^f9曰：「死乎？^f10
曰：「獨吾君也乎哉，吾死也。^f11
曰：「行乎。^f12
曰：「吾罪也乎哉，吾亡也？」^f13
曰：「歸乎？」^f14
曰：「君死，安歸？^f15
君民者，豈以陵民？
社稷是主。
臣君者，豈爲 ^f16其口實，社稷是養。^f17
故君爲社稷死，則死之。
爲社稷亡，則亡之。
若爲己死，而爲己亡，非其私暱，^f18誰敢任 ^f19之？^f20
且人有君而弒之，^f21吾焉得死之，而焉得亡之？
將庸何歸？^f22
門啓而入，^f23枕尸股而哭。^f24
興，^f25三踴 ^f26而出。^f27
人謂崔子，必殺之！」崔子曰：「民之望也，舍 ^f28之得民。」^f29
編按：起手死亡歸，三層疊下，無數烟波，只欲逼出社稷兩字也。
注眼看著社稷兩字，君臣死生之際，乃有定案。


^ck28【季札觀周樂】^f1^f2^n1
吳公子札來聘。^f3
請觀於周樂。^f4
使工 ^f5爲 ^f6之歌《周南》、《召 ^f7南》，^f8曰：「美哉！ ^f9始基之矣，猶未也，然勤而不怨矣。」^f10
爲之歌《邶》、^f11《鄘》、^f12《衛》，^f13曰：「美哉，淵乎！憂而不困者也。^f14
吾聞衛康叔武公之德如是，是其《衛風》乎！ ^f15爲之歌王。^f16
曰：「美哉！思而不懼，其周之東乎！」^f17爲之歌《鄭》，曰：「美哉！其細已甚，民弗堪也，是其先亡乎？」^f18
爲之歌《齊》，曰：「美哉！泱泱 ^f19乎，大風也哉！ ^f20表東海者，其大公乎？
國未可量也。」^f21
^n2爲之歌《豳》^f22曰：「美哉，蕩乎！樂 ^f23而不淫，其周公之東乎？^f24
爲之歌《秦》，曰：「此之謂夏聲！ ^f25夫能夏則大，大之至也，其周之舊乎！ ^f26爲之歌《魏》，曰：「美哉，渢渢 ^f27乎！大而婉，險而易行，以德輔此，則明主也。^f28
爲之歌《唐》，^f29曰：「思深哉，^f30其有陶唐氏之遺民乎，^f31不然，何憂之遠也。^f32
非令德之後，誰能若是。^f33
爲之歌陳。
曰：「國無主，其能久乎！」^f34自《鄶》^f35以下無譏焉。^f36
^n3爲之歌《小雅》，曰：「美哉！思而不貳，^f37怨而不言，^f38其周德之衰乎。^f39
猶有先王之遺民焉。^f40
爲之歌《大雅》，曰：「廣哉，熙熙乎！ ^f41曲而有直體，^f42其文王之德乎！」^f43
^n4爲之歌頌。
曰：「至矣哉！ ^f44直而不倨，^f45曲而不屈，^f46邇而不逼，^f47遠而不攜，^f48遷而不淫，^f49復而不厭，^f50哀而不愁，^f51樂而不荒，^f52用而不匱，^f53廣而不宣，^f54施而不費，^f55取而不貪，^f56處而不底，^f57行而不流，^f58五聲和，^f59八風平，^f60節有度，^f61守有序，^f62盛德之所同也！ ^f63
^n5見舞《象箾》、^f64《南籥》者。^f65
曰：「美哉！ ^f66猶有憾。^f67
見舞《大武》者。^f68
曰：「美哉，周之盛也，^f69其若此乎。^f70
見舞《韶濩》^f71者，^f72曰：「聖人之弘也，^f73而猶有慙德。^f74
聖人之難也。^f75
見舞《大夏》者，曰：「美哉，勤而不德，^f76非禹其誰能修之？^f77
見舞《韶箾》^f78者，^f79曰：「德至矣哉，大矣，^f80如天之無不幬也，如地之無不載也。^f81
雖甚盛德，其蔑以加於此矣。^f82
觀止矣！ ^f83若有他樂，吾不敢請已。^f84
編按：季札賢公子，其神智器識，乃是春秋第一流人物，故聞歌見舞，便能盡察其所以然。
讀之者，細玩其逐層摹寫，逐節推敲，必有得于聲容之外者。
如此奇文，非左氏其孰能傳之。


^ck29【子產壞晉館垣】^f1^f2^n1
子產相 ^f3鄭伯 ^f4以如晉。
晉侯 ^f5以我喪故，^f6未之見也。^f7
子產使盡壞 ^f8其館之垣，而納車馬焉。^f9
士文伯 ^f10讓之 ^f11曰：「敝邑以政刑之不修，寇盜充斥，^f12無若諸侯之屬，辱在寡君者何。^f13
是以令吏人完客所館，高其閈 ^f14閎，厚其牆垣，以無憂客使。^f15
今吾子壞之，雖從 ^f16者能戒，其若異客何。^f17
以敝邑之爲盟主，繕完葺 ^f18牆，以待賓客。
若皆毀之，其何以共 ^f19命。^f20}}
寡君使匄 ^f21請命。^f22
對曰：「以敝邑褊小，介於大國，誅求無時，是以不敢寧居，悉索敝賦，以來會時事。^f23
逢執事之不閒，^f24而未得見。^f25
又不獲聞命，未知見時。^f26
不敢輸幣，亦不敢暴 ^f27露。^f28
其輸之，則君之府實也，非薦陳之，不敢輸也。^f29
其暴露之，則恐燥溼之不時，而朽蠹，以重敝邑之罪。^f30^f31}}
僑 ^f32聞文公之爲盟主也，^f33宮室卑庳，^f34無觀 ^f35臺榭，^f36}}以崇大諸侯之館。^f37
館如公寢，^f38庫廄繕修，^f39司空以時平易 ^f40道路，^f41圬 ^f42人以時塓 ^f43館宮室。^f44
諸侯賓至，甸設庭燎，^f45僕人巡宮，^f46車馬有所，^f47賓從 ^f48有代，^f49巾車脂轄，^f50隸人牧圉，^f51各瞻其事，^f52百官之屬，各展其物。^f53
公不留賓，而亦無廢事，憂樂同之，事則巡之，教其不知，而恤其不足。^f54
賓至如歸，無寧菑 ^f55患，不畏寇盜，而亦不患燥溼。^f56
今銅鞮 ^f57之宮數里，^f58而諸侯舍於隸人，門不容車，而不可踰越。^f59
盜賊公行，而夭厲不戒。^f60
賓見無時，命不可知。^f61
若又勿壞，是無所藏幣，以重罪也。^f62
敢請執事，將何所命之。^f63
雖君之有魯喪，亦敝邑之憂也。^f64
若獲薦幣，修垣而行，君之惠也。
敢憚勤勞。^f65
文伯復命。
趙文子曰：「信。^f66
我實不德，而以隸人之垣，以贏諸侯，^f67是吾罪也。^f68
使士文伯謝不敏焉。^f69
^n2晉侯見鄭伯有加禮，厚其宴好 ^f70而歸之。
乃築諸侯之館。^f71
^n3叔向曰：「辭之不可以已也如是夫！ ^f72子產有辭，諸侯賴之。^f73
若之何其釋辭也？^f74
《詩》曰：『辭之輯矣，民之協矣，辭之懌矣，民之莫矣。』
其知之矣。」^f75
編按：晉爲盟主，而子產以蕞爾鄭朝晉，盡壞館垣，大是奇事。
只是胸中早有成算，故說來句句針鋒相對，義正而不阿，詞強而不激。
文伯不措一語，文子輸心帖服，叔向歎息不已，子產之有辭，洵非小補也。


^ck30【子產論尹何爲邑】^f1^f2^n1
子皮 ^f3欲使尹何爲邑。
子產曰：「少，^f4未知可否。」^f5
子皮曰：「愿，吾愛之，不吾叛也。^f6
使夫 ^f7往而學焉，夫亦愈知治矣。^f8
子產曰：「不可。^f9
人之愛人，求利之也，^f10今吾子愛人則以政。^f11
猶未能操刀而使割也，其傷實多。^f12
子之愛人，傷之而已，其誰敢求愛於子。^f13
子於鄭國，棟也。
棟折榱 ^f14崩，僑 ^f15將厭 ^f16焉，敢不盡言？^f17
子有美錦，不使人學製焉。^f18
大官、大邑，身之所庇也，而使學者製焉，^f19其爲美錦，不亦多乎？^f20
僑聞學而後入政，未聞以政學者也。^f21
若果行此，必有所害。^f22
譬如田獵，射御貫，^f23則能獲禽。
若未嘗登車射御，則敗績厭 ^f24覆 ^f25是懼，何暇思獲？^f26
子皮曰：「善哉。
虎不敏。
吾聞君子務知大者遠者，小人務知小者近者。^f27
我，小人也，衣服附在吾身，^f28我知而慎之。^f29
大官大邑，所以庇身也，^f30我遠而慢之。^f31
微子之言，吾不知也。^f32
他日我曰：『子爲鄭國，我爲吾家以庇焉，其可也。』^f33
今而後知不足。
自今請，雖吾家，聽子而行。^f34
子產曰：「人心之不同，如其面焉。^f35
吾豈敢謂子面如吾面乎？^f36
抑心所謂危，亦以告也。」^f37
子皮以爲忠，故委政焉。^f38
子產是以能爲鄭國。^f39
編按：「學而後入政，未聞以政學」二語，是通體結穴，前後總是發明此意。
子產傾心吐露，子皮從善若流，相知之深，無過于此。
全篇純以譬喻作態，故文勢宕逸不羣。


^ck31【子產卻楚逆女以兵】^f1^f2^n1
楚公子圍 ^f3聘于鄭，且娶于公孫段氏。^f4
伍舉 ^f5爲介。^f6
將入館，^f7鄭人惡之。^f8
使行人子羽與之言，^f9乃館于外。^f10
^n2旣聘，將以衆逆。^f11
子產患之。^f12
使子羽辭曰：「以敝邑褊小，不足以容從 ^f13者，請墠 ^f14聽命。」^f15
令尹使太宰伯州犂對曰：「君辱貺寡大夫圍，謂圍『將使豐氏撫有而室。』^f16
圍布几筵，告於莊共 ^f17之廟而來。^f18
若野賜之，^f19是委君貺於草莽也。^f20
是寡大夫不得列於諸卿也。^f21
不寧唯是，^f22又使圍蒙其先君，將不得爲寡君老，其蔑以復矣。^f23
唯大夫圖之。
子羽曰：「小國無罪，恃實其罪。^f24
將恃大國之安靖己，而無乃包藏禍心以圖之。^f25
小國失恃，而懲諸侯，使莫不憾者。^f26
距違君命，而有所壅塞不行是懼。^f27
不然，敝邑館人之屬也，其敢愛豐氏之祧？」^f28
^n3伍舉知其有備也，請垂櫜 ^f29而入。
許之。^f30
編按：篇首著「惡之」「患之」四字，已伏後一段議論。
州犁之對，詞婉而理直，鄭似無可措辭。
子產索性喝出他本謀，使無從置辨。
若稍婉轉，則楚必不聽。
此小國所以待強敵，不得不爾。


^ck32【子革對靈王】^f1^f2^n1
楚子 ^f3狩於州來，次于潁尾。^f4
使蕩侯、潘子、司馬督、囂尹午、陵尹喜，^f5帥師圍徐以懼吳。^f6
楚子次于乾谿，以爲之援。^f7
雨 ^f8雪，王皮冠，秦復陶，^f9翠被，^f10豹舄，^f11執鞭以出。^f12
僕析父 ^f13從。^f14
^n2右尹 ^f15子革 ^f16夕，^f17王見之。
去冠被，舍 ^f18鞭。^f19
與之語，曰：「昔我先王熊繹，^f20與呂伋、^f21王孫牟、^f22燮父、^f23禽父，^f24並事康王，^f25四國皆有分，^f26我獨無有，^f27今吾使人于周，求鼎以爲分，王其與我乎？」^f28
對曰：「與君王哉！ ^f29昔我先王熊繹，辟 ^f30在荊山，篳路藍縷，^f31以處草莽，跋涉山林，以事天子，唯是桃弧棘矢，以共 ^f32禦王事。^f33
齊，王舅也。^f34
晉及魯衛，王母弟也。^f35
楚是以無分，而彼皆有。^f36
今周與四國，服事君王，將唯命是從，豈其愛鼎？」^f37
王曰：「昔我皇祖伯父昆吾，「舊許是宅。」^f38
今鄭人貪賴其田，而不我與，^f39我若求之，其與我乎？^f40
對曰：「與君王哉。^f41
周不愛鼎，鄭敢愛田。」^f42
王曰：「昔諸侯遠 ^f43我而畏晉，今我大城陳蔡不羹，^f44賦皆千乘，^f45子與 ^f46有勞焉，^f47諸侯其畏我乎！」^f48對曰：「畏君王哉！ ^f49是四國者，專足畏也，又加之以楚，敢不畏君王哉！」^f50
^n3工尹路 ^f51請曰：「君王命剝圭以爲鏚 ^f52柲，^f53敢請命。」^f54
王入視之。^f55
^n4析父謂子革：「吾子，楚國之望也，今與王言如響，^f56國其若之何？」
子革曰：「摩厲以須，王出，吾刃將斬矣。」^f57
^n5王出，復 ^f58語。
左史倚相 ^f59趨過。^f60
王曰：「是良史也，子善視之！是能讀《三墳》，《五典》，《八索》，《九丘》。」^f61
對曰：「臣嘗問焉，昔穆王欲肆其心，周行天下，將皆必有車轍馬跡焉。^f62
祭 ^f63公謀父，作《祈招》^f64之詩，以止王心，^f65王是以獲沒於祗 ^f66宮。^f67
臣問其詩而不知也。
若問遠焉，其焉 ^f68能知之？」^f69
王曰：「子能乎？」
對曰：「能。
其《詩》曰：『祈招之愔愔，^f70式昭德音。^f71
思我王度，式如玉，式如金。^f72
形民之力，而無醉飽之心。』」^f73
^n6王揖而入。^f74
饋不食，寢不寐，數日。
不能自克。
以及於難。^f75
^n7仲尼曰：「古也有志： ^f76『克己復禮，仁也。』^f77
信善哉。
楚靈王若能如是，豈其辱於乾谿？」^f78
編按：楚子一番矜張語，子革絕不置辨，一味將順，固有深意。
至後閒閒喚醒，若不相蒙者，旣不忤聽，又得易入，此其所以爲善諫歟？
惜哉！靈王能聽而不能克，以終及于難也。


^ck33【子產論政寬猛】^f1^f2^n1
鄭子產有疾，謂子大叔 ^f3曰：「我死，子必爲政。
唯有德者能以寬服民，其次莫如猛。^f4
夫火烈，民望而畏之，故鮮 ^f5死焉。^f6
水懦弱，民狎而翫之，則多死焉。^f7
故寬難。」^f8
疾數月而卒。
^n2大叔爲政，不忍猛而寬。^f9
鄭國多盜，取人于萑 ^f10苻 ^f11之澤。^f12
大叔悔之，曰：「吾早從夫子，不及此。」^f13
興徒兵以攻萑苻之盜，盡殺之。
盜少止。^f14
^n3仲尼曰：「善哉！」^f15政寬則民慢，慢則糾之以猛，猛則民殘，殘則施之以寬。^f16
寬以濟猛，猛以濟寬，政是以和。^f17
詩曰： ^f18「『民亦勞止，汔 ^f19可小康；惠此中國，以綏四方』，^f20施之以寬也。^f21
『毋從 ^f22詭隨，以謹無良，式遏寇虐，慘不畏明。』^f23
糾之以猛也。^f24
『柔遠能邇，以定我王。』^f25
平之以和也。^f26
又曰，^f27『不競不絿，^f28不剛不柔，布政優優，百祿是遒。』^f29
和之至也。」^f30
及子產卒，仲尼聞之出涕曰：「古之遺愛也。」^f31
編按：子產不是一味任猛。
蓋立法嚴則民不犯，正所以全其生。
此中大有作用。
太叔始寬而繼猛，殊失子產授政之意。
觀孔子歎美子產，而以寬猛相濟立論，則政和，諒非用猛所能致。
末以遺愛結之，便有分曉。


^ck34【吳許越成】^f1^f2^n1
吳王夫 ^f3差，敗越于夫椒，報檇 ^f4李也。^f5
遂入越。
越子 ^f6以甲楯 ^f7五千，保于會 ^f8稽。^f9
使大夫種因吳太宰嚭，^f10以行成。^f11
吳子將許之。
^n2伍員 ^f12曰：「不可。^f13
臣聞之：『樹德莫如滋，去 ^f14疾莫如盡。』^f15
昔有過 ^f16澆 ^f17殺斟灌以伐斟鄩，^f18滅夏后相。^f19
后緡 ^f20方娠，^f21逃出自竇，歸于有仍，^f22生少 ^f23康焉。^f24
爲仍牧正，惎 ^f25澆能戒之，^f26澆使椒求之，^f27逃奔有虞，^f28爲之庖正，以除其害。^f29
虞思于是妻 ^f30之以二姚，而邑諸綸，^f31有田一成，有衆一旅，^f32能布其德而兆其謀，^f33以收夏衆，撫其官職。^f34
使女艾諜 ^f35澆，使季杼誘豷。^f36
遂滅過，戈，^f37復禹之績。
祀夏配天，不失舊物。^f38
今吳不如過，而越大於少康。^f39
或將豐之，不亦難 ^f40乎！ ^f41句踐能親而務施，^f42施不失人，親不棄勞，^f43與我同壤，^f44而世爲仇讎，^f45於是乎克而弗取，將又存之，違天而長 ^f46寇讎。^f47
後雖悔之，不可食已。^f48
姬之衰也，日可俟也。^f49
介在蠻夷，而長寇讎，以是求伯，^f50必不行矣。」^f51
^n3弗聽。^f52
退而告人曰：「越十年生聚，而十年教訓，二十年之外，吳其爲沼乎！」^f53^editor寫少康詳，寫勾踐略，而寫少康，正是寫勾踐處。
此古文以賓作主法也。
後分三段，發明不可二字之義，最爲曲折詳盡。
曾不覺悟，卒許越成，不得已退而告人，說到吳其爲沼，真感憤無聊，聲斷氣絕矣。
^juan3(卷3)^ck35【祭公諫征犬戎】^f1^f2^n1
穆王將征犬戎，^f3祭 ^f4公謀父 ^f5諫曰：「不可。
先王耀德不觀 ^f6兵。^f7
夫兵戢而時動，動則威。^f8
觀則玩，玩則無震。^f9
是故周文公之《頌》曰： ^f10『載戢干戈，載櫜 ^f11弓矢。^f12
我求懿德，肆于時夏，允王保之。』^f13
先王之于民也，茂正其德，而厚其性，^f14阜其財求，^f15而利其器用。^f16
明利害之鄉，^f17以文修之，^f18使務利而避害，懷德而畏威，故能保世以滋大。^f19
^n2「昔我先王世后稷，^f20以服事虞、夏。^f21
及夏之衰也，^f22棄稷弗務，^f23我先王不窋，^f24用失其官，而自竄于戎、翟之間。^f25
不敢怠業，^f26時序其德，纂 ^f27修其緒，修其訓典，^f28朝夕恪勤，守以惇篤，奉以忠信，^f29奕世載德，不忝前人。^f30
至于武王，昭前之光明，而加之以慈和。
事神保民，莫不欣喜。^f31
商王帝辛，大惡 ^f32於民，^f33庶民弗忍，欣戴武王，以致戎于商牧。^f34
是先王非務武也，勤恤民隱，而除其害也。^f35
^n3「夫先王之制： ^f36邦內甸服，^f37邦外侯服，^f38侯、衛賓服，^f39夷蠻要 ^f40服，^f41戎翟荒服。^f42
甸服者祭，^f43侯服者祀，^f44賓服者享，^f45要服者貢，^f46荒服者王。^f47
日祭、^f48月祀、^f49時享、^f50歲貢、^f51終王，^f52先王之訓也。^f53
有不祭，則修意，^f54有不祀，則修言，^f55有不享，則修文，^f56有不貢，則修名，^f57有不王，則修德。^f58
序成而有不至，則修刑。^f59
於是乎有刑不祭，^f60伐不祀，^f61征不享，^f62讓不貢，告不王。^f63
於是乎有刑罰之辟，^f64有攻伐之兵，有征討之備，有威讓之令，有文告之辭。^f65
布令陳辭，而又不至，則又增修于德，無勤民于遠。^f66
是以近無不聽，^f67遠無不服。^f68
^n4「今自大畢、伯仕之終也，犬戎氏以其職來王，^f69天子曰：『予必以不享征之，且觀之兵。』^f70
其無乃廢先王之訓，而王幾頓乎！ ^f71吾聞夫犬戎樹惇，能帥 ^f72舊德，而守終純固，其有以禦我矣！」^f73
^n5「王不聽，遂征之，得四白狼，四白鹿以歸。^f74
自是荒服者不至。^f75
編按：「耀德不觀兵」是一篇主腦，迴環往復，不出此意。
穆王車轍馬跡徧天下，其中侈然有自大之心，不過觀兵犬戎以示雄武耳，乃僅得狼鹿以歸。
不但不能耀德，并不成觀兵矣。
結出「荒服不至」一語，煞有深意。


^ck36【召公諫厲王止謗】^f1^f2^n1
厲王虐、國人謗王。^f3
召 ^f4公 ^f5告曰、民不堪命矣。^f6
王怒、^f7得衛巫、使監 ^f8謗者。^f9
以告、則殺之。^f10
國人莫敢言、^f11道路以目。^f12
王喜、^f13告召公曰、吾能弭 ^f14謗矣、^f15乃不敢言。^f16
召公曰、是鄣之也。^f17
防民之口、甚於防川。^f18
川壅而潰、^f19傷人必多。^f20}}
民亦如之。^f21
是故爲川者決之使導、爲民者宣之使言。^f22
故天子聽政、^f23使 ^f24公卿至于列士獻詩、^f25瞽獻典、^f26史獻書、^f27師箴、^f28𥉡 ^f29賦、無 ^f30矇誦、^f31百工諫、^f32庶人傳語、^f33近臣盡規、^f34親戚補察、^f35瞽史教誨、^f36耆艾修之、^f37而後王斟酌焉、^f38是以事行而不悖。^f39
民之有口也、猶土之有山川也、財用於是乎出、猶其有原隰 ^f40衍沃也、衣食於是乎生。^f41
口之宣言也、善敗於是乎興。^f42
行善而備敗、所以阜財用衣食者也。^f43
夫民、慮之於心、而宣之於口、成而行之、胡可壅也。
若壅其口、其與能幾何。^f44
王弗聽、於是國人莫敢出言。^f45
三年、乃流王於彘。^f46
編按：文只是中間一段正講、前後俱是設喻。
前喻防民口有大害、後喻宣民言有大利。
妙在將正意喻意、夾和成文、筆意縱橫、不可端倪。


^ck37【襄王不許請隧】^f1^f2^n1
晉文公旣定襄王于郟、^f3王勞 ^f4之以地。^f5
辭、^f6請隧焉。^f7
^n2王弗許、曰、昔我先王之有天下也、^f8規方千里、以爲甸服、^f9以供上帝山川百神之祀、以備百姓兆民之用、以待不庭不虞之患。^f10
其餘 ^f11以均分公侯伯子男、使各有寧宇、以順及天地、無逢其災害。^f12
先王豈有賴焉。^f13
內官不過九御、外官不過九品、足以供給神祇而已、豈敢厭縱其耳目心腹、以亂百度。^f14
亦唯是死生之服物采章、以臨長 ^f15百姓、而輕重布之。^f16
王何異之有。^f17
^n3今天降禍災於周室、^f18余一人僅亦守府、^f19又不佞以勤叔父、^f20而班先王之大物、以賞私德、^f21其叔父實應 ^f22且憎、以非余一人、余一人豈敢有愛也。^f23
先民有言曰、^f24改玉改行。^f25
叔父若能光裕大德、更 ^f26姓改物、以創制天下自顯庸也、而縮取備物、以鎮撫百姓、余一人其流辟 ^f27於裔 ^f28土、何辭之與有。^f29
若猶是姬姓也、^f30尚將列爲公侯、以復先王之職、^f31大物其未可改也。^f32
叔父其茂昭明德、物將自至。^f33
余敢以私勞變前之大章、以忝天下、其若先王與百姓何。
何政令之爲也。^f34
若不然、叔父有地而隧焉、余安能知之。^f35
^n4文公遂不敢請、受地而還。
編按：通篇只是不爲天子、不得用隧意。
卻妙在俱用逆筆振入、無一筆實寫不許。
而不許之意、一步緊一步。
自使重耳神色俱沮。


^ck38【單子知陳必亡】^f1^f2^n1
定王使單 ^f3襄公 ^f4聘于宋。^f5
遂假道于陳、以聘于楚。^f6
火朝覿矣、道茀 ^f7不可行、^f8候不在疆、^f9司空不視塗、^f10澤不陂、^f11川不梁、^f12野有庾 ^f13積、^f14場功未畢、^f15道無列樹、^f16墾田若蓺、^f17膳宰不致餼、^f18}}司里不授館、^f19國無寄寓、^f20縣無旅舍、^f21民將築臺于夏氏。^f22
及陳、陳靈公與孔寧、儀行父、^f23南冠以如夏氏、留賓弗見。^f24
單子歸、告王曰、陳侯不有大咎、國必亡。^f25
王曰、何故。
對曰、夫辰角見 ^f26而雨畢、^f27天根見而水涸、^f28。}}
本見而草木節解、^f29駟見而隕霜、^f30火見而清風戒寒。^f31
故先王之教曰、^f32雨畢而除道、水涸而成梁、草木節解而備藏、隕霜而冬裘具、清風至而修城郭宮室。^f33
故夏令曰、^f34九月除道、十月成梁。^f35
其時儆曰、^f36收而場功、偫 ^f37而畚 ^f38挶、^f39營室之中、土功其始、^f40火之初見、期于司里。^f41
此先王之所以不用財賄、而廣施 ^f42德於天下者也。^f43
今陳國、^f44火朝覿矣、而道路若塞、野場若棄、澤不陂障、川無舟梁、^f45是廢先王之教也。^f46
周制有之曰、^f47列樹以表道、^f48立鄙食以守路、^f49國有郊牧、^f50畺 ^f51有寓望、^f52藪有圃草、^f53囿有林池、^f54所以禦災也。^f55
其餘無非穀土、^f56民無懸耜、^f57野無奧草、^f58不奪農時、不蔑民功、^f59有優無匱、^f60有逸無罷、^f61國有班事、^f62縣有序民。^f63
今陳國 ^f64道路不可知、^f65田在草間、^f66功成而不收、^f67民罷於逸樂、^f68是棄先王之法制也。^f69
周之秩官有之曰、^f70敵國賓至、關尹以告、^f71行理以節逆之、^f72候人爲導、^f73卿出郊勞、^f74門尹除門、^f75宗祝執祀、^f76司里授館、^f77司徒具徒、^f78司空視塗、^f79司寇詰姦、^f80虞人入材、^f81甸人積薪、^f82火師監燎、^f83水師監濯、^f84膳宰致飧、^f85廩人獻餼、^f86司馬陳芻、^f87工人展車、^f88百官各以物至。^f89
賓入如歸。
是故小大莫不懷愛。^f90
其貴國之賓至、則以班加一等益虔、^f91至于王使、^f92則皆官正涖事、^f93上卿監之。^f94
若王巡守、則君親監之。^f95}}
今雖朝也不才、^f96有分 ^f97族于周、^f98承王命以爲過賓於陳。^f99
而司事莫至、^f100是蔑先王之官也。^f101
先王之令有之曰、^f102天道賞善而罰淫、故凡我造國、無從匪彝、無卽慆 ^f103淫、^f104各守爾典、以承天休。^f105
今陳侯、^f106不念胤 ^f107續之常、棄其伉儷妃嬪、^f108而帥其卿佐、以淫于夏氏、不亦瀆姓矣乎。^f109
陳、我大姬之後也、^f110棄袞冕而南冠以出、不亦簡彝乎。^f111
是又犯先王之令也。^f112
昔先王之教、茂帥 ^f113其德也、猶恐隕越。^f114
若廢其教而棄其制、蔑其官而犯其令、將何以守國。
居大國之間、而無此四者、其能久乎。^f115
六年、單子如楚。
八年、陳侯殺于夏氏。^f116
九年、楚子入陳。^f117
編按：先敘事起、中分四段辨駁、引古徵今、句修字削。
而分斷中、又復錯綜變化、讀之不覺其排對之迹。
自是至文。


^ck39【展禽論祀爰居】^f1^f2^n1
海鳥曰爰居。^f3
止於魯東門之外二日。
臧文仲 ^f4使國人祭之。^f5
展禽 ^f6曰、越哉、臧孫之爲政也。^f7
夫祀、國之大節也、而節、政之所成也、^f8故慎制祀以爲國典。^f9
今無故而加典、非政之宜也。^f10
夫聖王之制祀也、^f11法施于民則祀之、以死勤事則祀之、以勞定國則祀之、能禦大災則祀之、能捍大患則祀之。
非是族也、不在祀典。^f12
昔烈山氏之有天下也、其子曰柱、能植百穀百蔬。
夏之興也、周棄繼之、^f13故祀以爲稷。^f14
共 ^f15工氏之伯 ^f16九有也、其子曰后土、能平九土、^f17故祀以爲社。^f18
黄帝能成命百物、以明民共 ^f19財、^f20顓頊 ^f21能修之、^f22帝嚳 ^f23能序三辰以固民、^f24堯能單均刑法以儀民、^f25舜勤民事而野死、^f26鯀障洪水而殛死、^f27禹能以德修鯀之功、^f28契爲司徒而民輯、^f29冥勤其官而水死、^f30湯以寬治民而除其邪、^f31稷勤百穀而山死、^f32文王以文昭、^f33武王去民之穢。^f34
故有虞氏禘黃帝而祖顓頊、郊堯而宗舜、^f35夏后氏禘黃帝而祖顓頊、郊鯀而宗禹、^f36商人禘舜 ^f37而祖契、郊冥而宗湯、^f38周人禘嚳而郊稷、祖文王而宗武王。^f39
幕能帥 ^f40顓頊者也、有虞氏報焉。^f41
杼能帥禹者也、夏后氏報焉。^f42
上甲微能帥契者也、商人報焉。^f43
高圉太王能帥稷者也、周人報焉。^f44}}
凡禘郊祖宗報、此五者、國之典祀也。^f45
加之以社稷山川之神、皆有功烈于民者也。^f46
及前哲令德之人、所以爲民質也。^f47
及天之三辰、民所以瞻仰也。^f48
及地之五行、所以生殖也。^f49
及九州名山川澤、所以出財用也。^f50
非是、不在祀典。^f51
今海鳥至、己不知而祀之、以爲國典。^f52
難以爲仁且知 ^f53矣。^f54
夫仁者講功、^f55而知者處物。^f56
無功而祀之、非仁也。^f57
不知而不能問、非知也。^f58
今茲海其有災乎。
夫廣川之鳥獸、恆知而避其災也。^f59
是歲也、海多大風、冬煗。^f60
文仲聞柳下季之言曰、信吾過也。
季子之言、不可不法也。
使書以爲三筴。^f61
編按：一祀爰居耳、發出如許大議論。
然亦只是無故加典一句斷盡。
前云非是族也、不在祀典、後云非是不在祀典、總是不得無故加典也。
文仲之失、在不能講功、而先在不能處物、是不智乃以成其不仁也。
結出海鳥之智來、最有味。


^ck40【里革斷罟匡君】^f1^f2^n1
宣公夏濫於泗淵、^f3里革 ^f4斷其罟 ^f5而棄之。^f6
曰、^f7古者大寒降、土蟄發、^f8水虞於是乎講罛 ^f9罶、^f10取名魚、登川禽、而嘗之寢廟、行諸國人、助宣氣也。^f11
鳥獸孕、^f12水蟲成、^f13獸虞於是乎禁罝 ^f14羅、矠 ^f15魚鼈、以爲夏槁、^f16助生阜也。^f17
鳥獸成、水蟲孕、^f18水虞於是禁罝 ^f19䍡、^f20設穽鄂、以實廟庖、畜功用也。^f21
且夫山不槎 ^f22櫱、^f23澤不伐夭、魚禁鯤鮞、^f24獸長 ^f25麑䴠、鳥翼鷇 ^f26卵、蟲舍蚳 ^f27蝝、^f28蕃庶物也。^f29
古之訓也。^f30
今魚方別孕、^f31不教魚長、^f32又行網罟、貪無藝也。^f33
公聞之曰、吾過而里革匡我、不亦善乎。^f34
是良罟也、爲 ^f35我得法。^f36
使有司藏之、使吾無忘諗。^f37
師存侍、^f38曰、藏罟、不如寘里革于側之不忘也。^f39
編按：述古訓處、寫得賓主雜然、具有錯綜變化之妙。
入今事、只貪無藝也四字、是極諫意。
宣公聞諫、私心頓釋。
師存進言、意味深長、正堪並美。


^ck41【敬姜論勞逸】^f1^f2^n1
公父 ^f3文伯 ^f4退朝、朝其母、^f5其母方績。^f6
文伯曰、以歜 ^f7之家、^f8而主猶績、懼干季孫之怒也。^f9
其以歜爲不能事主乎。^f10
其母歎曰、魯其亡乎。
使僮子備官而未之聞邪。^f11
居、吾語 ^f12女。^f13
昔聖王之處民也、擇瘠土而處之、勞其民而用之、故長王 ^f14天下。^f15
夫民勞則思、思則善心生。
逸則淫、淫則忘善、忘善則惡心生。^f16
沃土之民不材、淫也。
瘠土之民莫不嚮義、勞也。^f17
是故天子大采朝 ^f18日、與三公九卿、祖識地德、^f19日中考政、與百官之政事、師尹惟旅牧相、^f20宣序民事、^f21少 ^f22采夕月、與太史司載、糾虔天刑、^f23日入監 ^f24九御、使潔奉禘郊之粢盛、^f25而後卽安。^f26}}
諸侯朝修天子之業命、晝考其國職、夕省其典刑、夜儆百工、使無慆淫、而後卽安。^f27}}
卿大夫朝考其職、晝講其庶政、夕序其業、夜庀 ^f28其家事、而後卽安。^f29
士朝受業、晝而講貫、夕而習復、夜而計過、無憾而後卽安。^f30
自庶人以下、明而動、晦而休、無日以怠。^f31
王后親織玄紞、^f32公侯之夫人加之紘 ^f33綖、^f34卿之內子爲大帶、^f35命婦成祭服、^f36列士之妻、加之以朝服。^f37
自庶士以下、皆衣 ^f38其夫、^f39}}社而賦事、烝而獻功、男女效績、愆則有辟、^f40古之制也。^f41}}
君子勞心、小人勞力、先王之訓也。
自上以下、誰敢淫心舍力。^f42
今我寡也、爾又在下位、^f43朝夕處事、猶恐忘先人之業。^f44
況有怠惰、其何以避辟。^f45
吾冀而朝夕修我、曰必無廢先人。^f46
爾今曰胡不自安、^f47以是承君之官、^f48余懼穆伯之絕祀也。^f49
仲尼聞之曰、弟子志之、^f50季氏之婦不淫矣。^f51
編按：通篇只以勞字爲主。
自天子至諸侯、自卿大夫至士庶人、自王后至夫人、自內子士妻至庶士以下、無一人之不勞、無一日之不勞、無一時之不勞。
讀此、如讀豳風七月詩。


^ck42【叔向賀貧】^f1^f2^n1
叔向 ^f3見韓宣子、^f4宣子憂貧、叔向賀之。^f5
宣子曰、吾有卿之名、而無其實、^f6無以從二三子、^f7吾是以憂、子賀我何故。^f8
對曰、昔欒武子 ^f9無一卒之田、^f10其官不備其宗器、^f11宣其德行、^f12^f13}}}}順其憲則、使越於諸侯。
諸侯親之、戎狄懷之、以正晉國。
行刑不疚、^f14以免於難。^f15
及桓子、^f16驕泰奢侈、貪欲無藝、^f17略則行志、假貨居賄、^f18宜及於難、^f19而賴武之德以沒其身。^f20
及懷子、^f21改桓之行、而修武之德、^f22可以免于難。^f23
而離 ^f24桓之罪、以亡于楚。^f25
夫郤昭子、^f26其富半公室、其家半三軍、^f27恃其富寵、以泰于國、^f28其身尸于朝、其宗滅于絳。^f29
不然、夫八郤五大夫三卿、其寵大矣、^f30一朝而滅、莫之哀也、惟無德也。^f31
今吾子有欒武子之貧、吾以爲能其德矣、^f32是以賀。^f33
若不憂德之不建、而患貨之不足、^f34將弔不暇、何賀之有。^f35
宣子拜稽首焉。
曰、起也將亡、賴子存之。^f36
非起也敢專承之、其自桓叔 ^f37以下、嘉吾子之賜。^f38
編按：不先說所以賀之之意、直舉欒卻作一榜樣、以見貧之可賀、與不貧之可憂。
貧之可賀、全在有德、有德自不憂貧。
後竟說出憂貧之可弔來、可見徒貧原不足賀也。
言下、宣子自應汗流浹背。


^ck43【王孫圉論楚寶】^f1^f2^n1
王孫圉 ^f3聘於晉、定公饗之。
趙簡子 ^f4鳴玉以相。^f5
問於王孫圉曰、楚之白珩 ^f6猶在乎。^f7
對曰、然。
簡子曰、其爲寶也幾何矣。^f8
曰、未嘗爲寶。^f9
楚之所寶者、^f10曰觀 ^f11射 ^f12父、^f13能作訓辭、以行事于諸侯、使無以寡君爲口實。^f14
又有左史倚相、^f15能道訓典、以敘百物、以朝夕獻善敗于寡君、使寡君無忘先王之業。^f16
又能上下說 ^f17乎鬼神、順道其欲惡、使神無有怨痛于楚國。^f18
又有藪曰雲連徒洲、^f19金木竹箭之所生也、龜珠角齒、皮革羽毛、^f20所以備賦、以戒不虞者也。^f21
所以共 ^f22幣帛、以賓享於諸侯者也。^f23}}
若諸侯之好、^f24幣具 ^f25而導之以訓辭、^f26有不虞之備、^f27而皇神相之、^f28寡君其可以免罪於諸侯、^f29而國民保焉。^f30
此楚國之寶也。^f31
若夫白珩、先王之玩也、^f32何寶焉。^f33
圉聞國之寶、六而已。^f34
聖能制議百物、以輔相國家、則寶之。^f35
玉足以庇廕嘉穀、使無水旱之災、則寶之。^f36
龜足以憲臧否、則寶之。^f37
珠足以禦火災、則寶之。
金足以禦兵亂、則寶之。
山林藪澤、足以備財用、則寶之。^f38
若夫譁囂之美、^f39楚雖蠻夷、不能寶也。^f40
編按：所寶唯賢、自是主論。
却著眼在雲連徒洲一段。
蓋藪澤鐘美、皆堪有用、自當爲寶、正與好玩無用之白珩緊照。
後一段于聖能制議之下、復接龜珠金玉。
山林藪澤、皆可資之爲用者。
跌到不寶嘩囂之美、處處針鋒相對。


^ck44【諸稽郢行成于吳】^f1^f2^n1
吳王夫 ^f3差起師伐越、^f4越王句踐起師逆之江。^f5
大夫種乃獻謀曰、夫吳之與越、唯天所授、王其無庸戰。^f6
夫申胥、^f7華登、^f8簡服吳國之士於甲兵、而未嘗有所挫也。^f9
夫一人善射、百夫決拾、^f10勝未可成。^f11
夫謀必素見成事焉而後履之、不可以授命。^f12
王不如設戎、約辭行成、以喜其民、以廣侈吳王之心。^f13^f14}}
吾以卜之於天、天若棄吳、必許吾成、而不吾足也、^f15將必寬然有伯 ^f16諸侯之心焉。^f17
旣罷 ^f18弊其民、而天奪之食、^f19安受其燼、^f20乃無有命矣。^f21
越王許諾。
乃命諸稽郢 ^f22行成於吳曰、^f23寡君句踐、使下臣郢、不敢顯然布幣行禮、敢私告于下執事曰、^f24昔者越國見禍、得罪于天王、^f25天王親趨玉趾、^f26以心孤句踐、而又宥赦之。^f27
君王之于越也、繄起死人而肉白骨也。^f28
孤不敢忘天災、^f29其敢忘君王之大賜乎。^f30
今句踐申禍無良、^f31草鄙之人、敢忘天王之大德、而思邊陲之小怨、以重得罪於下執事。^f32
句踐用帥二三之老、親委重罪、頓顙於邊。^f33
今君王不察、盛怒屬兵、將殘伐越國。
越國固貢獻之邑也、^f34君王不以鞭箠使之、而辱軍士、使寇令焉。^f35
句踐請盟。^f36
一介嫡女、執箕帚以晐 ^f37姓於王宮。^f38
一介嫡男、奉槃 ^f39匜 ^f40以隨諸御。^f41
春秋貢獻、不解 ^f42於王府。^f43
天王豈辱裁之、亦征諸侯之禮也。^f44
夫諺曰、狐埋之而狐搰 ^f45之、是以無成功。^f46
今天王旣封殖越國、以明聞 ^f47於天下、而又刈亡之、是天王之無成勞也。^f48
雖四方之諸侯、則何實以事吳。^f49
敢使下臣盡辭、唯天王秉利度義焉。^f50
編按：諸稽郢行成之詞、雖只是廣侈吳王之心、其中可罪者不少。
如不敢忘天災、自強之心露。
狐搰無成功、藐吳之意見矣。
縱多巧辭、皆玩弄也。
使非天欲棄吳、其說能終行乎。


^ck45【申胥諫許越成】^f1^f2^n1
吳王夫差乃告諸大夫曰、孤將有大志于齊、^f3吾將許越成、而無拂吾慮。^f4
若越旣改、吾又何求、若其不改、反行、吾振旅焉。^f5
申胥諫曰、不可許也。^f6
夫越非實忠心好吳也、^f7又非懾畏吾甲兵之彊也。^f8
大夫種勇而善謀、將還 ^f9玩吳國於股掌之上、以得其志。^f10
夫固知君王之蓋威以好勝也、^f11故婉約其辭、以從 ^f12逸王志、^f13使淫樂于諸夏之國、以自傷也。^f14
使吾甲兵鈍弊、民人離落、而日以憔悴、^f15然後安受吾燼。^f16
夫越王好信以愛民、^f17四方歸之、^f18年穀時熟、^f19日長 ^f20炎炎、^f21及吾猶可以戰也、^f22爲虺 ^f23弗摧、爲蛇將若何。^f24
吳王曰、大夫奚隆於越、越曾 ^f25足以爲大虞乎。^f26
若無越、則吾何以春秋曜吾軍士。^f27
乃許之成。
將盟、越王又使諸稽郢辭曰、^f28以盟爲有益乎、前盟口血未乾、^f29足以結信矣。
以盟爲無益乎、君王舍甲兵之威以臨使之、而胡重于鬼神而自輕也。^f30
吳王乃許之。
荒成不盟。^f31
編按：夫差廣侈已極、只越曾足爲大虞一語、雖有百諫諍、亦莫之入矣。
胥、種謀國之智、若出一轍。
而吳由以亡、越由以霸、用與不用異耳。


^ck46【春王正月】^f1^f2^n1
元年者何、君之始年也。^f3
春者何、歲之始也。^f4
王者孰謂、謂文王也。^f5
曷爲先言王而後言正月、王正月也。^f6
何言乎王正月、大一統也。^f7
公何以不言卽位、成公意也。^f8
何成乎公之意、公將平國而反之桓。^f9
曷爲反之桓、桓幼而貴、隱長而卑、其爲尊卑也微、國人莫知。^f10
隱長又賢、諸大夫扳 ^f11隱而立之。^f12
隱於是焉而辭立、則未知桓之將必得立也。^f13
且如桓立、則恐諸大夫之不能相幼君也。^f14
故凡隱之立、爲 ^f15桓立也。^f16
隱長又賢、何以不宜立。
立適、^f17以長不以賢、立子、以貴不以長。^f18
桓何以貴、母貴也。^f19
母貴則子何以貴、子以母貴、母以子貴。^f20
編按：透發將平國而反之桓句、推見至隱。
末一段、又因隱桓而表揭立子之義。
其下字連句、又跌宕、又閒靜、又直截、又虛活、不但以簡勁擅長也。


^ck47【宋人及楚人平】^f1^f2^n1
外平不書、^f3此何以書、大其平乎己也。^f4
何大其平乎己。
莊王圍宋、軍有七日之糧爾、盡此不勝、將去而歸爾。^f5
於是使司馬子反乘堙 ^f6而闚宋城、宋華元亦乘堙而出見之。^f7
司馬子反曰、子之國如何。
華元曰、憊 ^f8矣。^f9
曰、何如。^f10
曰、易子而食之、析骸而炊之。^f11
司馬子反曰、嘻、甚矣憊。^f12
雖然、^f13吾聞之也、圍者 ^f14柑 ^f15馬而秣之、^f16使肥者應客、^f17是何子之情也。^f18
華元曰、吾聞之、君子見人之厄則矜之、小人見人之厄則幸之、吾見子之君子也、是以告情於子也。^f19
司馬子反曰、諾、勉之矣。^f20
吾軍亦有七日之糧爾、盡此不勝、將去而歸爾。^f21
揖而去之、反于莊王。^f22
莊王曰、何如。
司馬子反曰、憊矣。
曰、何如。
曰、易子而食之、析骸而炊之。
莊王曰、嘻、甚矣憊。^f23
雖然、^f24吾今取此、然後而歸爾。^f25
司馬子反曰、不可、臣已告之矣、軍有七日之糧爾。^f26
莊王怒曰、吾使子往視之、子曷爲告之。
司馬子反曰、以區區之宋、猶有不欺人之臣、可以楚而無乎、是以告之也。^f27
莊王曰、諾、舍而止。^f28
雖然、^f29吾猶取此、然後歸爾。^f30
司馬子反曰、然則君請處于此、臣請歸爾。^f31
莊王曰、子去我而歸、吾孰與處于此、吾亦從子而歸爾。^f32
引師而去之。
故君子大其平乎己也。^f33
此皆大夫也、其稱人何、貶。
曷爲貶、平者在下也。^f34
編按：通篇純用復筆、曰憊矣、曰甚矣憊、曰諾、曰雖然、愈復愈變、愈復愈韻。
末段曰吾猶取此而歸、曰臣請歸爾、曰吾亦從子而歸爾、尤妙絕解頤。


^ck48【吳子使札來聘】^f1^f2^n1
吳無君無大夫、^f3此何以有君有大夫、^f4賢季子也。
何賢乎季子、讓國也。^f5
其讓國奈何。
謁也、餘祭 ^f6也、夷昧也、與季子同母者四。^f7
季子弱而才、兄弟皆愛之、同欲立之以爲君。^f8
謁曰、今若是迮 ^f9而與季子國、^f10季子猶不受也。^f11
請無與子而與弟、弟兄迭爲君、而致國乎季子。^f12
皆曰、諾。^f13
故諸爲君者、皆輕死爲勇、飲食必祝曰、天苟有吳國、尚速有悔於予身。^f14
故謁也死、餘祭也立。
餘祭也死、夷昧也立。
夷昧也死、則國宜之季子者也。^f15
季子使 ^f16而亡焉。^f17
僚者、^f18長庶也、^f19卽之。^f20
季子使而反、至而君之爾。^f21
闔廬 ^f22曰、先君之所以不與子國而與弟者、凡爲 ^f23季子故也。^f24
將從先君之命與、^f25則國宜之季子者也。
如不從先君之命與、則我宜立者也。^f26
僚惡 ^f27得爲君乎。^f28
於是使專諸刺僚、^f29而致國乎季子。^f30
季子不受曰、爾弒吾君、吾受爾國、是吾與爾爲篡也。^f31
爾殺吾兄、^f32吾又殺爾、是父子兄弟相殺、終身無已也。^f33
去之延陵、終身不入吳國。^f34
故君子以其不受爲義、以其不殺爲仁。^f35
賢季子、則吳何以有君有大夫。
以季子爲臣、則宜有君者也。^f36
札者何、吳季子之名也。
春秋賢者不名、^f37此何以名。
許夷狄者、不壹而足也。^f38
季子者、所賢也、曷爲不足乎季子。
許人臣者必使臣、許人子者必使子也。^f39}}
編按：泰伯讓周、此則兄弟讓國、可謂無忝厥祖矣。
然不可以爲訓也。
迨于僚、光、骨肉相殘、非季子賢明、則流禍不止、此春秋所以重予之歟。


^ck49【鄭伯克段于鄢】^f1^f2^n1
克者何、能也。
何能也、能殺也。^f3
何以不言殺、見段之有徒衆也。^f4
段、鄭伯弟也。
何以知其爲弟也、殺世子母弟目君、^f5以其目君、知其爲弟也。
段、弟也而弗謂弟、公子也而弗謂公子、貶之也。
段失子弟之道矣。^f6
賤段而甚鄭伯也。^f7
何甚乎鄭伯、甚鄭伯之處心積慮、成于殺也。^f8
于鄢、遠也、猶曰取之其母之懷中而殺之云爾、甚之也。^f9
然則爲鄭伯者宜奈何。
緩追逸賊、親親之道也。^f10
編按：鄭伯以惡養天倫、使陷于罪、因以剪之。
春秋推見至隱、首誅其意、以正人心。
穀梁只處心積慮四字、已發透經義、核于他傳。


^ck50【虞師晉師滅夏陽】^f1^f2^n1
非國而曰滅、重夏陽也。^f3
虞無師、^f4其曰師、何也。
以其先晉、不可以不言師也。^f5
其先晉何也、^f6爲主乎滅夏陽也。^f7
夏陽者、虞、虢之塞 ^f8邑也、^f9滅夏陽而虞、虢舉矣。^f10
虞之爲主乎滅夏陽、何也。
晉獻公欲伐虢、荀息 ^f11曰、君何不以屈 ^f12產之乘、垂棘之璧、而借道乎虞也。^f13
公曰、此晉國之寶也、如受吾幣、而不借吾道、則如之何。^f14
荀息曰、此小國之所以事大國也。^f15
彼不借吾道、必不敢受吾幣、如受吾幣、而借吾道、^f16則是我取之中府而藏之外府、取之中廄而置之外廄也。^f17
公曰、宮之奇 ^f18存焉、必不使受之也。^f19
荀息曰、宮之奇之爲人也、達心而懦、又少 ^f20長 ^f21於君。^f22
達心則其言略、^f23懦則不能彊諫、少長於君、則君輕之。^f24
且夫 ^f25玩好 ^f26在耳目之前、^f27而患在一國之後、^f28此中知 ^f29以上乃能慮之、臣料虞君、中知以下也。^f30
公遂借道而伐虢。
宮之奇諫曰、晉國之使者、其辭卑而幣重、必不便于虞。^f31
虞公弗聽。
遂受其幣而借之道。^f32
宮之奇又諫曰、語曰、脣亡則齒寒。
其斯之謂與。^f33
挈其妻子以奔曹。
獻公亡虢五年、而後舉虞。^f34
荀息牽馬操璧而前曰、璧則猶是也、而馬齒加長矣。^f35
編按：全篇總是寫虞師主滅夏陽、筆端清婉、迅快無比。
中間玩好在耳目之前一段、尤異樣出色、禍患之成、往往墮此、古今所同慨也。


^ck51【晉獻公殺世子申生】^f1^f2^n1
晉獻公將殺其世子申生、^f3公子重耳 ^f4謂之曰、子蓋 ^f5言子之志於公乎。^f6
世子曰、不可、君安驪姬、是我傷公之心也。^f7
曰、然則蓋行乎。^f8
世子曰、不可、君謂我欲弒君也、天下豈有無父之國哉。
吾何行如之。^f9
使人辭於狐突 ^f10曰、^f11申生有罪、不念伯氏之言也、以至於死。^f12
申生不敢愛其死。^f13
雖然、^f14吾君老矣、^f15子少、^f16國家多難。^f17
伯氏不出而圖吾君、^f18伯氏苟出而圖吾君、申生受賜而死。^f19
再拜稽首乃卒。^f20
是以爲恭世子也。^f21
編按：短篇中寫得如許婉折、語語不忘君國、真覺一字一淚。
合左、國、公、穀觀之、方見是文之神。


^ck52【曾子易簀】^f1^f2^n1
曾子寢疾、病。^f3
樂正子春 ^f4坐於牀下、曾元、曾申 ^f5坐於足、童子隅坐而執燭。^f6
童子曰、華而睆、^f7大夫之簀 ^f8與。^f9
子春曰、止。^f10
曾子聞之、瞿 ^f11然曰、呼。^f12
曰、^f13華而睆、大夫之簀與。^f14
曾子曰、然。^f15
斯季孫之賜也、我未之能易也。
元起易簀。^f16
曾元曰、夫子之病革 ^f17矣、不可以變。^f18
幸而至於旦、請敬易之。^f19
曾子曰、爾之愛我也不如彼。^f20
君子之愛人也以德、^f21細人之愛人也以姑息。^f22
吾何求哉、吾得正而斃焉、斯已矣。^f23
舉扶而易之、反席未安而沒。^f24
編按：宋朱子云、季孫之賜、曾子之受、皆爲非禮。
或者因仍習俗、嘗有是事、而未能正耳。
但及其疾病不可以變之時、一聞人言、而必舉扶而易之、則非大賢不能矣。
此事切要處、正在此毫釐頃刻之間。


^ck53【有子之言似夫子】^f1^f2^n1
有子問于曾子曰、問 ^f3喪 ^f4於夫子乎。^f5
曰、聞之矣。
喪欲速貧、死欲速朽。^f6
有子曰、是非君子之言也。^f7
曾子曰、參也聞諸夫子也。^f8
有子又曰、是非君子之言也。^f9
曾子曰、參也與子游聞之。^f10
有子曰、然。^f11
然則夫子有爲 ^f12言之也。^f13
曾子以斯言告於子游。
子游曰、甚哉有子之言似夫子也。^f14
昔者夫子居于宋、見桓司馬 ^f15自爲石椁、三年而不成、夫子曰、若是其靡也、死不如速朽之愈也。^f16
死之欲速朽、爲桓司馬言之也。^f17
南宮敬叔 ^f18反、^f19必載寶而朝、^f20夫子曰、若是其貨也、喪不如速貧之愈也。
喪之欲速貧、爲敬叔言之也。^f21
曾子以子游之言告於有子。
有子曰、然。^f22
吾固曰非夫子之言也。^f23
曾子曰、子何以知之。
有子曰、夫子制于中都、四寸之棺、五寸之椁。^f24
以斯知不欲速朽也。^f25
昔者夫子失魯司寇、將之荊、蓋先之以子夏、又申之以冉有。^f26
以斯知不欲速貧也。^f27
編按：前二段、子游解欲速朽速貧之故。
後二段、有子自言所以知其不欲速朽速貧之故。
章法極整練、又極玲瓏。


^ck54【公子重耳對秦客】^f1^f2^n1
晉獻公之喪、秦穆公使人弔公子重耳。^f3
且曰、^f4寡人聞之、亡國恆于斯、得國恆於斯。^f5
雖吾子儼然在憂服之中、喪 ^f6亦不可久也、時亦不可失也、孺子其圖之。^f7
以告舅犯。^f8
舅犯曰、孺子其辭焉。^f9
喪人無寶、仁親以爲寶。^f10
父死之謂何、又因以爲利、而天下其孰能說 ^f11之。^f12}}
孺子其辭焉。^f13
公子重耳對客曰、^f14君惠弔亡臣重耳、身喪父死、不得與 ^f15於哭泣之哀、以爲君憂。^f16
父死之謂何、或敢有他志、以辱君義。^f17}}
稽顙而不拜、哭而起、起而不私。^f18
子顯 ^f19以致命於穆公。
穆公曰、仁夫公子重耳。^f20
夫稽顙而不拜、則未爲後也、故不成拜。
哭而起、則愛父也。
起而不私、則遠 ^f21利也。^f22
編按：秦穆之言、雖若有納重耳之意、然亦安知不以此言試之。
晉君臣險阻備歷、智深勇沉、故所對純是一團大道理、使秦伯不覺心折。
英雄欺人、大率如此。


^ck55【杜蕢揚觶】^f1^f2^n1
知 ^f3悼子 ^f4卒、未葬。
平公飲酒、師曠、李調侍。^f5
鼓鐘。
杜蕢 ^f6自外來、聞鐘聲。
曰、安在。^f7
曰、在寢。
杜蕢入寢、歷階而升。^f8
酌曰、曠飲斯。
又酌曰、調飲斯。
又酌、堂上北面坐飲之。^f9
降、趨而出。^f10
平公呼而進之、曰、蕢、曩者爾心或開予、是以不與爾言。^f11
爾飲 ^f12曠、何也。
曰、子卯不樂。^f13
知悼子在堂、^f14斯其爲子卯也大矣。^f15
曠也、太師也、不以詔、是以飲之也。^f16
爾飲調、何也。
曰、調也、君之䙝臣也、爲一飲一食忘君之疾、是以飲之也。^f17
爾飲、何也。
曰、蕢也、宰夫也、非刀匕 ^f18是共、^f19又敢與 ^f20知防、是以飲之也。^f21
平公曰、寡人亦有過焉、酌而飲寡人。^f22
杜蕢洗而揚觶。^f23
公謂侍者曰、如我死、則必毋廢斯爵也。^f24
至於今、旣畢獻、斯揚觶、謂之杜舉。^f25
編按：平公失禮燕飲、使杜蕢入寢而直斥其非、未必卽能任過。
乃三酌之後、竟不言而出、先令猜疑、不知爲何故。
及一一說出、乃不覺爽然自失矣。
此易所謂納約自牖、終無咎者也。
文甚奇幻。


^ck56【晉獻文子成室】^f1^f2^n1
晉獻文子成室、^f3晉大夫發焉。^f4
張老曰、美哉輪焉、美哉奐焉。^f5
歌於斯、哭於斯、聚國族於斯。^f6
文子曰、武也、得歌於斯哭於斯聚國族於斯、是全要 ^f7領以從先大夫於九京 ^f8也。^f9
北面再拜稽首。^f10
君子謂之善頌善禱。^f11
編按：張老頌祝之詞、固迥然超于俗見。
文子又添全要領句、見免刑戮、乃爲無窮之福、尤加于人一等。
善頌善禱四字、爲兩人標名不朽。
^juan4(卷4)^ck57^ak2【秦】【蘇秦以連橫說秦】^f1^f2^n1
蘇秦 ^f3始將連橫 ^f4說 ^f5秦惠王 ^f6曰、大王之國、西有巴蜀漢中之利、^f7北有胡貉 ^f8代馬之用、^f9南有巫山黔中之限、^f10東有殽函之固、^f11田肥美、民殷富、^f12戰車萬乘、奮擊百萬、^f13沃野千里、^f14蓄積饒多、地勢形便、^f15此所謂天府、天下之雄國也。^f16
以大王之賢、士民之衆、車騎之用、兵法之教、^f17可以并諸侯、吞天下、稱帝而治。^f18
願大王少留意、臣請奏其効。^f19
秦王曰、寡人聞之、毛羽不豐滿者、不可以高飛、^f20。
文章不成者、不可以誅罰、道德不厚者、不可以使民、政教不順者、不可以煩大臣。^f21
今先生儼然不遠千里而庭教之、願以異日。^f22
蘇秦曰、臣固疑大王之不能用也。^f23
昔者神農伐補遂、^f24黃帝伐涿鹿而禽蚩 ^f25尤、^f26堯伐驩兜、舜伐三苗、禹伐共 ^f27工、湯伐有夏、文王伐崇、^f28武王伐紂、齊桓任戰而霸天下、^f29由此觀之、惡 ^f30有不戰者乎。^f31
古者使車轂擊馳、^f32言語相結、^f33天下爲一、約從 ^f34連橫、兵革不藏、^f35文士並飭、^f36諸侯亂惑、萬端俱起、不可勝 ^f37理、^f38科條旣備、民多僞態、書策稠濁、^f39百姓不足、上下相愁、民無所聊、^f40明言章理、^f41兵甲愈起、辯言偉服、^f42戰攻不息、^f43繁稱文辭、天下不治、舌敝耳聾、不見成功、行義約信、天下不親。^f44
於是乃廢文任武、厚養死士、綴 ^f45甲厲兵、^f46効勝于戰場。^f47
夫徒處而致利、安坐而廣地、^f48雖古五帝三王五霸、明主賢君、常欲坐而致之。
其勢不能、^f49故以戰續之。
寬則兩軍相攻、迫則杖戟相撞、然後可建大功。
是故兵勝于外、義強於內、威立于上、民服于下。^f50
今欲并天下、淩萬乘、^f51詘敵國、^f52制海內、子元元、^f53臣諸侯、非兵不可。^f54
今之嗣主、忽於至道、^f55皆惛於教、亂於治、迷於言、惑於語、沉於辯、溺於辭、^f56以此論之、王固不能行也。^f57
說秦王書十上、而說不行。^f58
黑貂之裘敝、黃金百斤盡。^f59
資用乏絕、去秦而歸。
贏縢履蹻、^f60負書擔囊、形容枯槁、面目黧 ^f61黑、狀有愧色。^f62
歸至家、妻不下絍、^f63㛮 ^f64不爲 ^f65炊、父母不與言。^f66
蘇秦喟 ^f67然歎曰、妻不以我爲夫、㛮不以我爲叔、父母不以我爲子、是皆秦之罪也。^f68
乃夜發書、陳篋 ^f69數十、^f70得太公陰符之謀、^f71伏而誦之、簡練以爲揣摩。^f72
讀書欲睡、引錐自剌其股、血流至足、曰、安有說人主不能出其金玉錦繡、取卿相之尊者乎。^f73
期年、揣摩成、曰、此真可以說當世之君矣。^f74
於是乃摩燕烏集闕、^f75見說趙王 ^f76於華屋之下。^f77
抵掌而談、^f78趙王大說、^f79封爲武安君、受相印、^f80革車百乘、^f81錦繡千純、^f82白璧百雙、黃金萬鎰、^f83以隨其後。^f84
約從散橫、以抑強秦、^f85故蘇秦相于趙而關不通。^f86
當此之時、天下之大、萬民之衆、王侯之威、謀臣之權、皆欲決於蘇秦之策。^f87
不費斗糧、未煩一兵、未戰一士、未絕一弦、未折一矢、諸侯相親、賢於兄弟。^f88
夫賢人任而天下服、一人用而天下從、故曰式于政、不式于勇、式於廊廟之內、不式于四境之外。^f89
當秦之隆、^f90黃金萬鎰爲用、轉轂連騎、炫熿 ^f91於道、^f92山東之國、從風而服、使趙大重。^f93
且夫蘇秦、特窮巷掘 ^f94門桑戶棬 ^f95樞之士耳、^f96伏軾撙銜、^f97橫歷天下、庭說諸侯之主、杜左右之口、天下莫之伉。^f98
將說楚王、^f99路過洛陽、^f100父母聞之、清宮除道、^f101張樂設飲、郊迎三十里、妻側目而視、側耳而聽、^f102㛮蛇行匍伏、^f103四拜自跪而謝。^f104
蘇秦曰、㛮、^f105何前倨而後卑也。
㛮曰、以季子 ^f106位尊而多金。^f107
蘇秦曰、嗟乎、貧窮則父母不子、富貴則親戚畏懼、人生世上、勢位富厚、蓋可以忽乎哉。^f108
編按：前幅寫蘇秦之困頓、後幅寫蘇秦之通顯。
正爲後幅欲寫其通顯、故前幅先寫其困頓。
天道之倚伏如此、文章之抑揚亦如此。
至其習俗人品、則世所共知、自不必多爲之說。


^ck58【司馬錯論伐蜀】^f1^f2^n1
司馬錯 ^f3與張儀 ^f4爭論於秦惠王前。^f5
司馬錯欲伐蜀、張儀曰、不如伐韓。
王曰、請聞其說。
對曰、親魏善楚、^f6下兵三川、^f7塞轘 ^f8轅緱 ^f9氏之口、^f10當屯留之道、^f11魏絕南陽、^f12楚臨南鄭、^f13秦攻新城宜陽、^f14以臨二周之郊、^f15誅周主之罪、^f16侵楚魏之地、^f17周自知不救、九鼎寶器必出、據九鼎、按圖籍、^f18挾天子以令天下、^f19天下莫敢不聽、此王業也。^f20
今夫蜀、西僻之國、而戎狄之長也、敝名 ^f21勞衆、不足以成名、得其地、不足以爲利。^f22
臣聞爭名者于朝、爭利者于市。
今三川周室、天下之市朝也、而王不爭焉、顧爭於戎狄、去王業遠矣。^f23
司馬錯曰、不然。^f24
臣聞之、欲富國者、務廣其地、欲強兵者、務富其民、欲王者、務博其德、三資者備、而王隨之矣。^f25
今王之地小民貧、故臣願從事于易。^f26
夫蜀、西僻之國也、而戎狄之長也、^f27而有桀紂之亂。
以秦攻之、譬如使豺狼逐羣羊也。^f28
取其地、足以廣國也、^f29得其財、足以富民。^f30
繕兵不傷衆、而彼已服矣。^f31
故拔一國、而天下不以爲暴、利盡四 ^f32海、諸侯不以爲貪、^f33是我一舉而名實兩附、^f34而又有禁暴正亂之名。^f35
今攻韓劫天子。^f36
劫天子、惡名也、^f37而未必利也、又有不義之名、^f38而攻天下之所不欲、^f39危。^f40
臣請謁其故。^f41
周、天下之宗室也、^f42韓、周之與國也。^f43
周自知失九鼎、韓自知亡三川、^f44則必將二國并力合謀、以因乎齊趙、而求解乎楚魏。^f45
以鼎與楚、以地與魏、王不能禁。^f46
此臣所謂危、^f47不如伐蜀之完也。^f48
惠王曰、善、寡人聽子。
卒起兵伐蜀、十月取之、遂定蜀。
蜀主更號爲侯、而使陳莊相蜀。
蜀旣屬、秦益強富厚、輕諸侯。^f49
編按：周雖衰弱、名器猶存、張儀首倡破周之說、實是喪心。
司馬錯建議伐蜀、句句駁倒張儀。
生當戰國、而能顧惜大義、誠超于人一等。
秦王平日信任張儀、而此策獨從錯、可謂識時務之要。


^ck59【范雎說秦王】^f1^f2^n1
范雎 ^f3至、秦王 ^f4庭迎范雎、敬執賓主之禮、范雎辭讓。
是日見范雎、見者無不變色易容者。^f5
秦王屏 ^f6左右、^f7宮中虛無人。
秦王跪而進曰、先生何以幸教寡人。
范雎曰、唯唯。^f8
有間、^f9秦王復請。
范雎曰、唯唯。
若是者三。^f10
秦王跽 ^f11曰、^f12先生不幸教寡人乎。
范雎謝曰、非敢然也。
臣聞昔者呂尚 ^f13之遇文王也、身爲漁父、而釣于渭陽之濱耳、若是者交疏也。
已一說 ^f14而立爲太師、載與俱歸者、其言深也。^f15
故文王果收功于呂尚、卒擅天下、而身立爲帝王。^f16
卽使文王疏呂望、而弗與深言、是周無天子之德、而文武無與成其王也。^f17
今臣羇旅之臣也、交疏于王、而所願陳者、皆匡君臣之事、處人骨肉之間。^f18
願以陳臣之陋忠、而未知王心也、所以王三問而不對者、是也、^f19臣非有所畏而不敢言也。^f20
知今日言之於前、而明日伏誅於後、然臣弗敢畏也。^f21
大王信行臣之言、死不足以爲臣患、亡不足以爲臣憂、漆身而爲厲、^f22被 ^f23髮而爲狂、不足以爲臣恥。^f24
五帝之聖而死、三王之仁而死、五霸之賢而死、烏獲 ^f25之力而死、奔育之勇而死。^f26
死者、人之所必不免、處必然之勢、^f27可以少有補於秦、此臣之所大願也、臣何患乎。^f28
伍子胥橐載而出昭關、^f29夜行而晝伏、至於菱夫、^f30無以餬其口、膝行蒲伏、^f31乞食於吳巿、卒興吳國、闔閭爲霸。
使臣得進謀如伍子胥、加之以幽囚不復見、是臣說之行也、臣何憂乎。^f32
箕子、接輿、^f33漆身而爲厲、被髮而爲狂、無益于殷楚。
使臣得同行于箕子接輿、可以補所賢之主、是臣之大榮也、^f34臣又何恥乎。^f35
臣之所恐者、獨恐臣死之後、天下見臣盡忠而身蹷也、^f36因以杜口裹足、莫肯向秦耳。^f37
足下上畏太后之嚴、下惑姦臣之態、^f38居深宮之中、不離保傅之手、^f39終身闇惑、無與照奸、大者宗廟滅覆、小者身以孤危、此臣之所恐耳。^f40
若夫窮辱之事、死亡之患、臣弗敢畏也。
臣死而秦治、賢于生也。^f41
秦王跪曰、先生是何言也。
夫秦國僻遠、寡人愚不肖、先生乃幸至此、此天以寡人慁 ^f42先生、^f43而存先王之廟也。^f44
寡人得受命于先生、此天所以幸先生、而不棄其孤也。^f45
先生奈何而言若此。^f46
事無大小、上及太后、下至大臣、^f47願先生悉以教寡人、無疑寡人也。
范雎再拜、秦王亦再拜。^f48
編按：范雎自魏至秦、欲去穰侯而奪之位。
穰侯以太后弟、又有大功于秦、去之豈是容易。
始言交疏言深、再言盡忠不避死亡、翻來覆去、只是不敢言。
必欲吾之說、千穩萬穩、秦王之心、千肯萬肯、而後一說便入、吾畏其人。


^ck60【鄒忌諷齊王納諫】^f1^f2^n1
鄒忌 ^f3脩八尺有餘、而形䫉 ^f4昳 ^f5麗。^f6
朝服衣冠、^f7窺鏡謂其妻曰、我孰與城北徐公美。^f8
其妻曰、君美甚、徐公何能及君也。^f9
城北徐公、齊國之美麗者也。^f10
忌不自信、而復問其妾曰、吾孰與徐公美。^f11
妾曰、徐公何能及君也。^f12
旦日、客從外來、與坐談、問之、吾與徐公孰美。^f13
客曰、徐公不若君之美也。^f14
明日、徐公來。
熟視之、自以爲不如。
窺鏡而自視、又弗如遠甚。^f15
暮、寢而思之、^f16曰、吾妻之美我者、私我也、妾之美我者、畏我也、客之美我者、欲有求於我也。^f17
於是入朝見威王曰、臣誠知不如徐公美、臣之妻私臣、臣之妾畏臣、臣之客欲有求於臣、皆以美於徐公。^f18
今齊地方千里、百二十城、宮婦左右、莫不私王、朝廷之臣、莫不畏王、四境之內、莫不有求于王、由此觀之、王之蔽甚矣。^f19
王曰、善。
乃下令、羣臣吏民能面刺寡人之過者、受上賞、上書諫寡人者、受中賞、能謗議於市朝、聞寡人之耳者、受下賞。^f20
令初下、羣臣進諫、門庭若市、數月之後、時時而間 ^f21進、^f22朞年之後、雖欲言無可進者。^f23
燕趙韓魏聞之、皆朝于齊。
此所謂戰勝于朝廷。^f24
編按：鄒忌將己之美、徐公之美、細細詳勘、正欲于此參出微理。
千古臣諂君蔽、興亡關頭、從閨房小語破之、快哉。


^ck61【顏斶說齊王】^f1^f2^n1
齊宣王見顏斶 ^f3曰、斶前。^f4
斶亦曰、王前。^f5
宣王不說。
左右曰、王、人君也、斶、人臣也、王曰斶前、斶亦曰王前、可乎。
斶對曰、夫斶前爲慕勢、王前爲趨士。
與使斶爲慕勢、不如使王爲趨士。^f6
王忿然作色 ^f7曰、王者貴乎。
士貴乎。
對曰、士貴耳、^f8王者不貴。^f9
王曰、有說乎。
斶曰、有。
昔者秦攻齊、令曰、有敢去柳下季壟五十步而樵採者、^f10死不赦。
令曰、有能得齊王頭者、封萬戶侯、賜金千鎰。
由是觀之、生王之頭、曾不若死士之壟也。^f11
宣王曰、嗟乎、^f12君子焉可侮哉、寡人自取病耳。^f13
願請受爲弟子。^f14
且顏先生與寡人遊、食必太牢、^f15出必乘車、妻子衣服麗都。^f16
顏斶辭去、曰、夫玉生于山、制則破焉、^f17非弗寶貴矣、然太璞不完。^f18
士生乎鄙野、推選則祿焉、非不尊遂也、^f19然而形神不全。^f20
斶願得歸、晚食以當肉、^f21安步以當車、^f22無罪以當貴、^f23清淨貞正以自虞。^f24
則再拜而辭去。
君子曰、斶知足矣、歸真反璞、則終身不辱。^f25
編按：起得唐突、收得超忽。
後段形神不全四字、說盡富貴利達人、良可悲也。
戰國士氣、卑汙極矣、得此可以一迴狂瀾。


^ck62【馮煖客孟嘗君】^f1^f2^f3^n1
齊人有馮煖 ^f4者、貧乏不能自存、使人屬 ^f5孟嘗君、^f6願寄食門下。
孟嘗君曰、客何好。
曰、客無好也。
曰、客何能。
曰、客無能也。^f7
孟嘗君笑而受之、曰諾。^f8
左右以君賤之也、食 ^f9以草具。^f10
居有頃、倚柱彈其劍歌曰、長鋏 ^f11歸來 ^f12乎、^f13食無魚。
左右以告。
孟嘗君曰、食之比門下之客。^f14
居有頃、復彈其鋏歌曰、長鋏歸來乎、出無車。
左右皆笑之、以告。
孟嘗君曰、爲之駕、比門下之車客。^f15
於是乘其車、揭 ^f16其劍、過其友、曰、孟嘗君客我。^f17
後有頃、復彈其劍鋏 ^f18歌曰、長鋏歸來乎、無以爲家。^f19
左右皆惡之、以爲貪而不知足。^f20
孟嘗君問馮公有親乎。^f21
對曰、有老母。
孟嘗君使人給其食用、無使乏。^f22
於是馮煖不復歌。^f23
後孟嘗君出記、^f24問門下諸客、誰習計會、^f25能爲 ^f26文收責 ^f27於薛者乎。
馮煖署曰能。^f28
孟嘗君怪之、曰、此誰也。^f29
左右曰、乃歌夫長鋏歸來者也。^f30
孟嘗君笑曰、客果有能也。^f31
吾負之、未嘗見也。^f32
請而見之、謝曰、文倦於是、^f33憒 ^f34於憂、^f35而性懧 ^f36愚、沉于國家之事、^f37開罪於先生、先生不羞、乃有意欲爲收責於薛乎。
馮煖曰、願之。^f38
於是約車治裝、載券契而行。
辭曰、責畢收、以何市而反。
孟嘗君曰、視吾家所寡有者。^f39
驅而之薛、使吏召諸民當償者、悉來合券、券徧合赴。^f40
矯命、^f41以責賜諸民、因燒其券。
民稱萬歲。^f42
長驅到齊、晨而求見。^f43
孟嘗君怪其疾也、衣冠而見之、曰、責畢收乎、來何疾也。
曰、收畢矣。^f44
以何市而反。
馮煖曰、君云視吾家所寡有者、^f45臣竊計君、宮中積珍寶、狗馬實外廄、美人充下陳、^f46君家所寡有者以義耳、^f47竊以爲君市義。^f48
孟嘗君曰、市義奈何。
曰、今君有區區之薛、不拊愛子其民、因而賈 ^f49利之。^f50
臣竊矯君命、以責賜諸民、因燒其券、民稱萬歲、乃臣所以爲君市義也。^f51
孟嘗君不說、曰諾、先生休矣。^f52
後朞年、齊王謂孟嘗君曰、寡人不敢以先王之臣爲臣。^f53
孟嘗君就國於薛、未至百里、民扶老攜幼、迎君道中、終日。
孟嘗君顧謂馮煖、先生所爲文市義者、乃今日見之。^f54
馮煖曰、狡兔有三窟、^f55僅得免其死耳。^f56
今有一窟、^f57未得高枕而臥也。
請爲君復鑿二窟。^f58
孟嘗君予車五十乘、金五百斤、西遊於梁。
謂梁王曰、齊放其大臣孟嘗君于諸侯、先迎之者、富而兵強。
於是梁王虛上位、以故相爲上將軍、^f59遣使者、黃金千斤、車百乘、往聘孟嘗君。
馮煖先驅、^f60誡孟嘗君曰、千金、重幣也、百乘、顯使也、齊其聞之矣。^f61
梁使三反、孟嘗君固辭不往也。^f62
齊王聞之、君臣恐懼、遣太傅 ^f63齎黃金千斤、文車二駟、^f64服劍一、^f65封書謝孟嘗君曰、寡人不祥、被於宗廟之祟、^f66沉於諂諛之臣、開罪於君、寡人不足爲也、願君顧先王之宗廟、姑反國統萬人乎。^f67
馮煖誡孟嘗君曰、願請先王之祭器、立宗廟于薛。^f68
廟成、^f69還報孟嘗君曰、三窟已就、君姑高枕爲樂矣。^f70
孟嘗君爲相數十年、無纖介之禍者、馮煖之計也。^f71
^n2^f72


^ck63【趙威后問齊使】^f1^f2^n1
齊王 ^f3使使者問趙威后。^f4
書未發。^f5
威后問使者曰、歲亦無恙耶、民亦無恙耶、王亦無恙耶。^f6
使者不說曰、臣奉使使威后、^f7今不問王、而先問歲與民、豈先賤而後尊貴者乎。^f8
威后曰、不然。
苟無歲何有民、苟無民何有君、^f9故有問、^f10舍本而問末者耶。^f11
乃進而問之曰、齊有處士曰鍾離子、^f12無恙耶。
是其爲人也、有糧者亦食、^f13無糧者亦食、有衣者亦衣、^f14無衣者亦衣、是助王養其民者也、何以至今不業也。^f15
葉 ^f16陽子 ^f17無恙乎。
是其爲人、哀鰥寡、卹孤獨、振困窮、補不足、是助王息其民者也、何以至今不業也。^f18
北宮之女嬰兒子 ^f19無恙耶。
撤其環瑱、^f20至老不嫁、以養 ^f21父母、是皆率民而出於孝情者也、胡爲至今不朝 ^f22也。^f23
此二士弗業、一女不朝、何以王齊國、子萬民乎。^f24
於陵子仲 ^f25尚存乎。^f26
是其爲人也、上不臣於王、下不治其家、中不索交諸侯、此率民而出於無用者、何爲至今不殺乎。^f27
編按：通篇以民爲主、直問到底、而文法各變、全于用虛字處著神。
問固奇、而心亦熱。
末一問、膽識尤自過人。


^ck64【莊辛論幸臣】^f1^f2^n1
臣聞鄙語曰、見兔而顧犬、未爲晚也、亡羊而補牢、未爲遲也。^f3
臣聞昔湯武以百里昌、桀紂以天下亡。
今楚國雖小、絕長續短、猶以數千里、豈特百里哉。^f4
王獨不見夫蜻 ^f5蛉 ^f6乎、^f7六足四翼、飛翔乎天地之間、俛 ^f8啄蚉䖟 ^f9而食之、仰承甘露而飲之、自以爲無患與人無爭也、不知夫五尺童子、方將調飴膠絲、^f10加己乎四仞之上、^f11而下爲螻蟻食也。^f12
蜻蛉其小者也。
黃雀 ^f13因是以俯噣 ^f14白粒、仰棲茂樹、鼓翅奮翼、自以爲無患與人無爭也、不知夫公子王孫、左挾彈、右攝丸、將加己乎十仞之上、以其類爲招、^f15晝游乎茂樹、夕調乎酸醎、倏忽之間、墜于公子之手。^f16
夫雀其小者也。
黃鵠 ^f17因是以游乎江海、淹乎大沼、俯噣鱔鯉、仰囓 ^f18䔖 ^f19衡、^f20奮其六翮、^f21而淩清風、飄搖乎高翔、自以爲無患與人無爭也、不知夫射者方將脩其碆 ^f22盧、^f23治其矰繳、^f24將加己乎百仞之上、^f25被㔋 ^f26磻、^f27引微繳、折清風而抎 ^f28矣。
故晝游乎江河、夕調乎鼎鼐。^f29
夫黃鵠其小者也。
蔡靈侯之事、因是以南游乎高陂、^f30北陵乎巫山、^f31飲茹溪流、^f32食湘波之魚、^f33左抱幼妾、右擁嬖女、與之馳騁乎高蔡之中、^f34而不以國家爲事、不知夫子發方受命乎靈王、繫己以朱絲而見之也。^f35
蔡靈侯之事其小者也。^f36
君王之事、因是以左州侯、右夏侯、輦 ^f37從鄢陵君與壽陵君、^f38飯 ^f39封祿之粟、^f40而載方府之金、^f41與之馳騁乎雲夢之中、^f42而不以天下國家爲事、而不知夫穰侯 ^f43方受命乎秦王、^f44填黽 ^f45塞之內、^f46而投己乎黽塞之外。^f47
編按：只起結點綴正意、中間純用引喻、自小至大、從物及人、寬寬說來、漸漸逼入、及一點破題面、令人毛骨俱竦。
國策多以比喻動君、而此篇辭㫖更危、格韻尤雋。


^ck65【觸讋說趙太后】^f1^f2^n1
趙太后 ^f3新用事、秦急攻之。
趙氏求救於齊、齊曰、必以長安君 ^f4爲質、^f5兵乃出。^f6
太后不肯、大臣強諫。
太后明謂左右、有復言令長安君爲質者、老婦必唾其面。^f7
左師 ^f8觸讋 ^f9願見、太后盛氣而揖之。^f10
入而徐趨、^f11至而自謝。
曰、老臣病足、曾不能疾走、^f12不得見久矣、^f13竊自恕。^f14
而恐太后玉體之有所郄 ^f15也、故願望見。^f16
太后曰、老婦恃輦 ^f17而行。^f18
曰、日食飲得無衰乎。^f19
曰、恃鬻 ^f20耳。
曰、老臣今者殊不欲食、^f21乃自強步、日三四里。^f22
少益嗜食、和于身。^f23
曰、老婦不能。^f24
太后之色少解。^f25
左師公曰、老臣賤息舒祺、^f26最少、不肖、而臣衰、竊愛憐之、^f27願令補黑衣之數、以衛王宮、沒死以聞。^f28
太后曰、敬諾、年幾何矣。
對曰、十五歲矣、雖少、願及未填溝壑而託之。^f29
太后曰、丈夫亦愛憐其少子乎。^f30
對曰、甚於婦人。^f31
太后曰、婦人異甚。^f32
對曰、老臣竊以爲媼 ^f33之愛燕后、賢于長安君。^f34
曰、君過矣、不若長安君之甚。^f35
左師公曰、父母之愛子、則爲之計深遠。^f36
媼之送燕后也、持其踵爲之泣、念悲其遠也、亦哀之矣。^f37
已行、非弗思也、^f38祭祀必祝之、祝曰、必勿使反。^f39
豈非計久長有子孫相繼爲王也哉。^f40
太后曰、然。
左師公曰、今三世以前、至於趙之爲趙、^f41趙王之子孫侯者、其繼有在者乎。^f42
曰、無有。
曰、微獨趙、諸侯有在者乎。^f43
曰、老婦不聞也。^f44
此其近者禍及身、遠者及其子孫、豈人主之子孫則必不善哉、位尊而無功、奉 ^f45厚而無勞、而挾重器多也。^f46
今媼尊長安之位、而封以膏腴之地、多予之重器、而不及今令有功於國、一旦山陵崩、^f47長安君何以自託於趙。^f48
老臣以媼爲長安君計短也、^f49故以爲其愛不若燕后。^f50
太后曰、諾、^f51恣君之所使之。^f52
於是爲長安君約車百乘、質於齊、齊兵乃出。
子義 ^f53聞之曰、人主之子也、骨肉之親也、猶不能恃無功之尊、無勞之奉、以守金玉之重也、而況人臣乎。^f54
編按：左師悟太后、句句閒語、步步閒情、又妙在從婦人情性體貼出來。
便借燕后反襯長安君、危詞警動、便爾易入。
老臣一片苦心、誠則生巧、至今讀之、猶覺天花滿目、又何怪當日太后之欣然聽受也。


^ck66【魯仲連義不帝秦】^f1^f2^n1
秦圍趙之邯 ^f3鄲、^f4魏安釐 ^f5王使將軍晉鄙救趙。
畏秦、止於蕩陰、^f6不進。
魏王使客將軍辛垣衍 ^f7間入邯鄲、^f8因平原君 ^f9謂趙王曰、秦所以急圍趙者、前與齊閔王爭強爲帝、已而復歸帝、以齊故。^f10
今齊閔王益弱、^f11方今唯秦雄天下、此非必貪邯鄲、其意欲求爲帝。
趙誠發使尊秦昭王爲帝、秦必喜、罷兵去。^f12
平原君猶豫未有所決。^f13
此時魯仲連適游趙。^f14
會秦圍趙、聞魏將欲令趙尊秦爲帝、^f15乃見平原君曰、事將奈何矣。
平原君曰、勝也何敢言事、百萬之衆折于外、^f16今又內圍邯鄲而不能去、魏王使客將軍辛垣衍令趙帝秦、今其人在是、勝也何敢言事。^f17
魯連曰、始吾以君爲天下之賢公子也、吾乃今然後知君非天下之賢公子也。^f18
梁客辛垣衍安在、^f19吾請爲君責而歸之。^f20
平原君曰、勝請爲召而見之於先生。
平原君遂見辛垣衍曰、東國有魯連先生、其人在此、勝請爲紹介、^f21而見之於將軍。
辛垣衍曰、吾聞魯連先生、齊國之高士也、衍人臣也、使事有職、吾不願見魯連先生也。^f22
平原君曰、勝已泄 ^f23之矣。
辛垣衍許諾。
魯連見辛垣衍而無言。^f24
辛垣衍曰、吾視居此圍城之中者、皆有求於平原君者也、今吾視先生之玉貌、非有求于平原君者、^f25曷爲久居此圍城之中而不去也。
魯連曰、世以鮑焦無從容而死者、皆非也。
今衆人不知、則爲一身。^f26
彼秦、棄禮義上首功之國也、^f27權使其士、虜 ^f28使其民、^f29彼則肆然而爲帝、過而遂正於天下、^f30則連有赴東海而死耳、吾不忍爲之民也。^f31
所爲見將軍者、欲以助趙也。^f32
辛垣衍曰、先生助之奈何。
魯連曰、吾將使梁及燕助之、齊楚固助之矣。^f33
辛垣衍曰、燕則吾請以從矣、若乃梁、則吾乃梁人也、先生惡能使梁助之耶。
魯連曰、梁未睹秦稱帝之害故也、使梁睹秦稱帝之害、則必助趙矣。^f34
辛垣衍曰、秦稱帝之害將奈何。
魯仲連曰、昔齊威王嘗爲仁義矣、率天下諸侯而朝周。
周貧且微、諸侯莫朝、而齊獨朝之。
居歲餘、周烈王崩、諸侯皆弔、齊後往、周怒、赴於齊曰、天崩地坼、^f35天子下席、^f36東藩之臣田嬰齊、^f37後至、則斮 ^f38之。^f39
威王勃然怒曰、叱嗟、^f40而母婢也。^f41
卒爲天下笑。
故生則朝周、死則叱之、誠不忍其求也。
彼天子固然、其無足怪。^f42
辛垣衍曰、先生獨未見夫僕乎、十人而從一人者、甯力不勝、智不若邪、畏之也。^f43
魯仲連曰、然、梁之比於秦若僕邪。^f44
辛垣衍曰、然。
魯仲連曰、然則吾將使秦王烹醢 ^f45梁王。^f46
辛垣衍怏然不說、曰、嘻、亦太甚矣、先生之言也。^f47
先生又惡能使秦王烹醢梁王。
魯仲連曰、固也、待吾言之。
昔者鬼侯、^f48鄂侯、^f49文王、紂之三公也。
鬼侯有子而好、故入之於紂。
紂以爲惡、醢鬼侯。
鄂侯爭之急、辨之疾、故脯鄂侯。
文王聞之、喟 ^f50然而歎、故拘之於牖 ^f51里之庫百日、而欲令之死。
曷爲與人俱稱帝王、卒就脯醢之地也。^f52
齊閔王將之魯、夷維子 ^f53執策而從、^f54謂魯人曰、子將何以待吾君。
魯人曰、吾將以十太牢待子之君。
夷維子曰、子安取禮而來待吾君。
彼吾君者、天子也、天子巡狩、諸侯辟舍、納筦 ^f55鍵、^f56攝衽抱几、^f57視膳於堂下、天子已食、而聽退朝也。^f58
魯人投其籥、^f59不果納。
不得入于魯。^f60
將之薛、假涂 ^f61於鄒。
當是時、鄒君死、閔王欲入弔、夷維子謂鄒之孤曰、天子弔、主人必將倍殯柩、^f62設北面於南方、然後天子南面弔也。
鄒之羣臣曰、必若此、吾將伏劍而死。
故不敢入於鄒。^f63
鄒魯之臣、生則不得事養、死則不得飯 ^f64含、^f65然且欲行天子之禮於鄒魯之臣、不果納。^f66
今秦萬乘之國、梁亦萬乘之國、交有稱王之名、^f67睹其一戰而勝、欲從而帝之、是使三晉 ^f68之大臣、不如鄒魯之僕妾也。^f69
且秦無已而帝、^f70則且變易諸侯之大臣、彼將奪其所謂不肖、而予其所謂賢、奪其所憎、而予其所愛、彼又將使其子女讒妾、爲諸侯妃姬、處梁之宮、梁王安得晏然而已乎。
而將軍又何以得故寵乎。^f71
於是辛垣衍起再拜、謝曰、^f72始以先生爲庸人、吾乃今日而知先生爲天下之士也。^f73
吾請去、不敢復言帝秦。
秦將聞之、爲却軍五十里。
適會魏公子無忌 ^f74奪晉鄙軍以救趙擊秦、秦軍引而去。^f75
於是平原君欲封魯仲連、魯仲連辭讓者三、終不肯受。^f76
平原君乃置酒、酒酣、起前以千金爲魯連壽。
魯連笑曰、所貴於天下之士者、爲人排患釋難、解紛亂而無所取也、卽有所取者、是商賈之人也、仲連不忍爲也。^f77
遂辭平原君而去、終身不復見。^f78
編按：帝秦之說、不過欲紓目前之急。
不知秦稱帝之害、其勢不如魯連所言不止、特人未之見耳。
人知連之高義、不知連之遠識也。
至于辭封爵、揮千金、超然遠引、終身不見、正如祥麟威鳳、可以偶覿、而不可常親也。
自是戰國第一人。


^ck67【魯共公擇言】^f1^f2^n1
梁王魏嬰 ^f3觴諸侯於范臺、^f4酒酣、請魯君舉觴。
魯君興、避席擇言 ^f5曰、昔者 ^f6帝女令儀狄作酒而美、進之禹、禹飲而甘之、遂疏儀狄、絕㫖酒、曰、後世必有以酒亡其國者。^f7
齊桓公夜半不嗛、^f8易牙乃煎熬燔炙、^f9和調五味而進之、桓公食之而飽、至旦不覺、曰、後世必有以味亡其國者。^f10
晉文公得南之威、^f11三日不聽朝、遂推南之威而遠之、曰、後世必有以色亡其國者。^f12
楚王 ^f13登強臺 ^f14而望崩山、左江而右湖、以臨彷徨、^f15其樂忘死、遂盟強臺而弗登、^f16曰、後世必有以高臺陂 ^f17池 ^f18亡其國者。^f19
今 ^f20主君之尊、^f21儀狄之酒也。
主君之味、易牙之調也。
左白台而右閭須、^f22南威之美也。
前夾林而後蘭臺、強臺之樂也。^f23
有一於此、足以亡其國。
今主君兼此四者、可無戒與。^f24
梁王稱善相屬。^f25
編按：整練而有扶疎之致、嚴重而饒點染之姿。
古人作文、不嫌排偶者、正在此也。
不善學者、卽失之板實矣。


^ck68【唐雎說信陵君】^f1^f2^n1
信陵君殺晉鄙、救邯 ^f3鄲、破秦人、存趙國、^f4趙王自郊迎。^f5
唐雎 ^f6謂信陵君曰、臣聞之曰、事有不可知者、有不可不知者、有不可忘者、有不可不忘者。^f7
信陵君曰、何謂也。
對曰、人之憎我也、不可不知也、我憎人也、不可得而知也。^f8
人之有德於我也、不可忘也、吾有德於人也、不可不忘也。^f9
今君殺晉鄙、救邯鄲、破秦人、存趙國、此大德也。
今趙王自郊迎、卒 ^f10然見趙王、願君之忘之也。^f11
信陵君曰、無忌謹受教。
編按：謂信陵君、只須說不可不忘、却先說不可忘。
亦只須說不可忘、不可不忘、却又先說不可不知不可得而知。
文有寬而不懈者、其勢急也。
詞有複而不板者、其氣逸也。


^ck69【唐雎不辱使命】^f1^f2^n1
秦王 ^f3使人謂安陵君 ^f4曰、寡人欲以五百里之地易安陵、安陵君其許寡人。^f5
安陵君曰、大王加惠、以大易小、甚善。^f6
雖然、受地於先王、願終守之、弗敢易。^f7
秦王不說。
安陵君因使唐雎使於秦。^f8
秦王謂唐雎曰、寡人以五百里之地易安陵、安陵君不聽寡人、何也。
且秦滅韓亡魏、^f9而君以五十里之地存者、以君爲長者、故不錯 ^f10意也。^f11
今吾以十倍之地、請廣於君、^f12而君逆寡人者、輕寡人與。^f13
唐雎對曰、否、^f14非若是也。^f15
安陵君受地於先王而守之、雖千里不敢易也、豈直五百里哉。^f16
秦王怫然怒、謂唐雎曰、公亦嘗聞天子之怒乎。^f17
唐雎對曰、臣未嘗聞也。^f18
秦王曰、天子之怒、伏屍百萬、流血千里。^f19
唐雎曰、大王嘗聞布衣之怒乎。^f20
秦王曰、布衣之怒、亦免冠徒跣、^f21以頭搶 ^f22地耳。^f23
唐雎曰、此庸夫之怒也、非士之怒也。^f24
夫專諸之刺王僚也、彗星襲月。
聶政之刺韓傀 ^f25也、白虹貫日。
要離之刺慶忌也、蒼鷹擊於殿上。^f26
此三子皆布衣之士也、懷怒未發、休祲 ^f27降于天、^f28與臣而將四矣。^f29
若士必怒、^f30伏屍二人、流血五步、^f31天下縞素、^f32今日是也。^f33
挺劍而起。^f34
秦王色撓、^f35長跪而謝之曰、先生坐、何至於此、寡人諭矣。^f36
夫韓魏滅亡、而安陵以五十里之地存者、徒以有先生也。^f37
編按：博浪之椎、唐雎荊卿之劍、雖未亡秦、皆不可少。


^ck70【樂毅報燕王書】^f1^f2昌國君樂毅、爲燕昭王合五國之兵 ^f3而攻齊、下七十餘城、盡郡縣之以屬燕。
三城未下、^f4而燕昭王死。
惠王卽位、用齊人反間疑樂毅、而使騎刦代之將。
樂毅奔趙、趙封以爲望諸君。^f5
齊田單詐騎刦、卒敗燕軍、復收七十餘城以復齊。^f6
燕王悔、懼趙用樂毅、承燕之敝以伐燕。^f7
燕王乃使人讓樂毅、^f8且謝之曰、先王舉國而委將軍、將軍爲燕破齊、報先王之讎、天下莫不振動、寡人豈敢一日而忘將軍之功哉。
會先王棄羣臣、寡人新卽位、左右誤寡人、寡人之使騎刦代將軍、爲將軍久暴 ^f9露於外、故召將軍、且休計事。^f10
將軍過聽、以與寡人有隙、遂捐燕而歸趙。
將軍自爲計則可矣、而亦何以報先王之所以遇將軍之意乎。^f11
望諸君乃使人獻書報燕王曰、臣不佞、不能奉承先王之教、以順左右之心、恐抵斧質之罪、^f12以傷先王之明、而又害於足下之義、^f13故遁逃奔趙。^f14
自負以不肖之罪、故不敢爲辭說。
今王使使者數 ^f15之罪、臣恐侍御者之不察先王之所以畜幸臣之理、^f16而又不白於臣之所以事先王之心、^f17故敢以書對。^f18
臣聞賢聖之君、不以祿私其親、功多者授之、不以官隨其愛、能當者處之。
故察能而授官者、成功之君也、論行而結交者、立名之士也。^f19
臣以所學者觀之、^f20先王之舉錯、有高世之心、故假節於魏王、而以身得察於燕。^f21
先王過舉、擢之乎賓客之中、而立之乎羣臣之上、不謀於父兄、^f22而使臣爲亞卿。^f23
臣自以爲奉令承教、可以幸無罪矣、故受命而不辭。^f24
先王命之曰、我有積怨深怒於齊、不量輕弱、而欲以齊爲事。^f25
臣對曰、夫齊、霸國之餘教、而驟勝之遺事也、^f26閑於甲兵、習於戰攻、王若欲攻之、則必舉天下而圖之、舉天下而圖之、莫徑於結趙矣。
且又淮北宋地、楚魏之所同願也、^f27趙若許約、楚魏宋盡力、^f28四國攻之、^f29齊可大破也。^f30
先王曰、善。
臣乃口受令、具符節、南使臣於趙、顧反命、^f31起兵隨而攻齊。^f32
以天之道、先王之靈、河北之地、隨先王舉而有之於濟上。^f33
濟上之軍、奉令擊齊、大勝之、輕卒銳兵、長驅至國、^f34齊王 ^f35逃遁走莒、僅以身免。
珠玉財寶、車甲珍器、盡收入燕、^f36大呂陳於元英、故鼎反乎曆室、齊器設於甯臺、^f37薊邱之植、植於汶簧、^f38自五伯以來、功未有及先王者也。^f39
先王以爲順於其志、^f40以臣爲不頓命、^f41故裂地而封之、使之得比乎小國諸侯。^f42
臣不佞、自以爲奉令承教、可以幸無罪矣、故受命而弗辭。^f43
臣聞賢明之君、功立而不廢、故著於春秋、蚤知之士、^f44名成而不毀、故稱於後世。^f45
若先王之報怨雪恥、夷萬乘之強國、收八百歲之蓄積、^f46及至棄羣臣之日、遺令詔後嗣之餘義、執政任事之臣、所以能循法令順庶孽者、^f47施及萌 ^f48隸、皆可以教於後世。^f49
臣聞善作者不必善成、善始者不必善終。^f50
昔者伍子胥說聽乎闔閭、^f51故吳王遠迹至於郢。^f52
夫差 ^f53弗是也、^f54賜之鴟夷而浮之江。^f55
故吳王夫差不悟先論之可以立功、故沉子胥而弗悔、^f56子胥不蚤見主之不同量、故入江而不改。^f57
夫免身全功、以明先王之迹者、臣之上計也。^f58
離 ^f59毀辱之非、墮先王之名者、臣之所大恐也。^f60
臨不測之罪、以幸爲利者、義之所不敢出也。^f61
臣聞古之君子、交絕不出惡聲、忠臣之去也、不潔其名。^f62
臣雖不佞、數 ^f63奉教于君子矣。^f64
恐侍御者之親左右之說、而不察疏遠之行也、^f65故敢以書報、唯君之留意焉。
察能論行、則始進必嚴。
善成善終、則末路必審。
樂毅可謂明哲之士矣。
至其書辭、情致委曲、猶存忠厚之遺。
其品望固在戰國以上。


^ck71【李斯諫逐客書】^f1^f2^n1
秦宗室大臣皆言秦王曰、諸侯人來事秦者、大抵爲其主游閒於秦耳、請一切逐客。^f3
李斯議亦在逐中。^f4
斯乃上書曰、臣聞吏議逐客、竊以爲過矣。^f5
昔穆公求士、西取由余於戎、^f6東得百里奚於宛、^f7迎蹇叔於宋、^f8求丕豹、公孫支於晉、^f9此五子者、不產于秦、而穆公用之、并國二十、遂霸西戎。^f10
孝公用商鞅之法、^f11移風易俗、民以殷盛、國以富強、百姓樂用、諸侯親服、獲楚魏之師、舉地千里、至今治強。^f12
惠王用張儀之計、^f13拔三川之地、西并巴蜀、^f14北收上郡、^f15南取漢中、^f16包九夷、制鄢郢、^f17東據城皋之險、割膏腴之壤、^f18遂散六國之從、^f19使之西面事秦、功施到今。^f20
昭王得范雎、^f21廢穰侯、逐華陽、^f22彊公室、杜私門、蠶食諸侯、使秦成帝業。^f23
此四君者、皆以客之功、^f24由此觀之、客何負於秦哉。^f25
向使四君却客而不內、^f26疏士而不用、是使國無富利之實、而秦無強大之名也。^f27
今陛下致崐山之玉、^f28有隨和之寶、^f29垂明月之珠、^f30服太阿之劍、^f31乘纖離之馬、^f32建翠鳳之旗、^f33樹靈鼉之鼓、^f34此數寶者、秦不生一焉、而陛下說之、何也。^f35
必秦國之所生然後可、^f36則是夜光之璧、不飾朝廷、犀象之器、不爲玩好、鄭魏之女、不充後宮、而駿馬駃 ^f37騠、^f38不實外廄。^f39
江南金錫不爲用、西蜀丹青不爲采。^f40
所以飾後宮、充下陳、^f41娛心意、說耳目者、必出於秦然後可、則是宛珠之簪、^f42傅 ^f43璣之珥、^f44阿縞之衣、^f45錦繡之飾、^f46不進於前、而隨俗雅化、^f47佳冶窈窕、趙女不立於側也。^f48
夫擊甕叩缶、彈箏搏髀、^f49而歌呼嗚嗚、快耳目者、真秦之聲也。
鄭衛桑間、^f50韶虞武象者、^f51異國之樂也。^f52
今棄擊甕而就鄭衛、退彈箏而取韶虞、若是者何也、快意當前、適觀而已矣。^f53
今取人則不然、^f54不問可否、不論曲直、非秦者去、爲客者逐。^f55
然則是所重者、在乎色樂珠玉、而所輕者、在乎人民也。
此非所以跨 ^f56海內、制諸侯之術也。^f57
臣聞地廣者粟多、國大者人衆、兵強則士勇、^f58是以泰山不讓土壤、故能成其大、河海不擇細流、故能就其深、王者不却衆庶、故能明其德。^f59
是以地無四方、民無異國、四時充美、鬼神降福、此五帝三王之所以無敵也。^f60
今乃棄黔首以資敵國、^f61却賓客以業諸侯、^f62使天下之士、退而不敢西向、裹足不入秦、此所謂藉寇兵而齎盜糧者也。^f63
夫物不產於秦、可寶者多、^f64士不產於秦、而願忠者衆。^f65
今逐客以資敵國、損民以益讎、^f66內自虛而外樹怨於諸侯、^f67求國之無危、不可得也。^f68
秦王乃除逐客之令、復李斯官。
編按：此先秦古書也。
中間兩三節、一反一覆、一起一伏、略加轉換數个字、而精神愈出、意思愈明、無限曲折變態、誰謂文章之妙、不在虛字助辭乎。


^ck72【卜居】^f1^f2^n1
屈原旣放、^f3三年不得復見。
竭知盡忠、而蔽障於讒。
心煩慮亂、不知所從。^f4
乃往見太卜鄭詹尹曰、余有所疑、願因先生決之。
詹尹乃端䇲 ^f5拂龜 ^f6曰、君將何以教之。^f7
屈原曰、吾寧悃悃款款朴以忠乎、將送往勞 ^f8來斯無窮乎。^f9
寧誅鋤草茆 ^f10以力耕乎、將遊大人以成名乎。^f11
寧正言不諱以危身乎、將從俗富貴以媮 ^f12生乎。^f13
寧超然高舉以保真乎、將哫 ^f14訾 ^f15憟斯、喔 ^f16咿 ^f17嚅 ^f18唲、^f19以事婦人乎。^f20
寧廉潔正直以自清乎、將突梯滑 ^f21稽、如脂如韋、以絜楹乎。^f22
寧昂昂若千里之駒乎、將氾氾若水中之鳧乎、^f23與波上下偷以全吾軀乎。^f24
寧與騏驥亢軛乎、將隨駑馬之迹乎。^f25
寧與黃鵠比翼乎、將與雞鶩 ^f26爭食乎。^f27
此孰吉孰凶、何去何從。^f28
世溷 ^f29濁而不清、^f30蟬翼爲重、千鈞爲輕。
黃鐘毀棄、瓦釜雷鳴。^f31
讒人高張、賢士無名。^f32
吁嗟默默兮、誰知吾之廉貞。^f33
詹尹乃釋䇲而謝曰、^f34夫尺有所短、寸有所長、^f35物有所不足、智有所不明、^f36數有所不逮、神有所不通。^f37
用君之心、行君之意、^f38龜䇲誠不能知此事。
編按：屈原疾邪曲之害公、方正之不容、故設爲不知所從、而假龜策以決之。
非實有所疑、而求之于卜也。
中間請卜之詞、以一寧字、將字到底、語意低昂、隱隱自見。


^ck73【宋玉對楚王問】^f1^f2^n1
楚襄王問於宋玉 ^f3曰、先生其有遺行與、何士民衆庶不譽之甚也。^f4
宋玉對曰、唯、^f5然、^f6有之。^f7
願大王寬其罪、使得畢其辭。^f8
客有歌於郢 ^f9中者、^f10其始曰下里巴人、^f11國中屬 ^f12而和者數千人。^f13
其爲陽阿薤 ^f14露、^f15國中屬而和者數百人。^f16
其爲陽春白雪、^f17國中屬而和者、不過數十人。^f18
引商刻羽、雜以流徵、^f19國中屬而和者、不過數人而已。^f20
是其曲彌高、其和彌寡。^f21
故鳥有鳳、而魚有鯤。^f22
鳳凰上擊九千里、絕雲霓、負蒼天、足亂浮雲、翱翔乎杳冥之上。^f23
夫藩籬之鷃、^f24豈能與之料天地之高哉。^f25
鯤魚朝發崐崙之墟、暴 ^f26鬐 ^f27於碣 ^f28石、暮宿於孟諸。^f29
夫尺澤之鯢、^f30豈能與之量江海之大哉。^f31
故非獨鳥有鳳而魚有鯤也、^f32士亦有之。
夫聖人瑰 ^f33意琦行、超然獨處、世俗之民、又安知臣之所爲哉。^f34
編按：意想平空而來、絕不下一實筆、而騷情雅思、絡繹奔赴、固軼羣之才也。
夫聖人一段、單筆短掉、不說盡、不說明、尤妙。
^juan5(卷5)^ck74^ak3【周】【五帝本紀贊】^f1^f2^n1
太史公 ^f3曰、學者多稱五帝、尚矣。^f4
然尚書獨載堯以來、^f5而百家言黄帝、其文不雅馴、薦 ^f6紳先生難言之。^f7
孔子所傳、宰予問五帝德、及帝繫姓、儒者或不傳。^f8
余嘗西至空峒、^f9北過涿鹿、^f10東漸 ^f11於海、南浮江淮矣。^f12
至長老皆各往往稱黄帝堯舜之處、風教固殊焉。^f13
總之、不離古文者近是。^f14
予觀春秋國語、其發明五帝德、帝繫姓、章矣。
顧弟 ^f15弗深考、其所表見皆不虛。^f16
書缺有間矣、其軼乃時時見於他說。^f17
非好學深思、心知其意、固難爲淺見寡聞道也。^f18
余并論次、擇其言尤雅者、^f19故著爲本紀書首。^f20
編按：此爲贊語之首、古質奧雅、文簡意多。
轉折層曲、往復回環。
其傳疑不敢自信之意、絕不作一了結語。
乃贊語中之尤超絕者。


^ck75【項羽本紀贊】^f1^f2^n1
太史公曰、吾聞之周生 ^f3曰、舜目蓋重瞳子。
又聞項羽亦重瞳子。
羽豈其苗裔 ^f4邪、何興之暴也。^f5
夫秦失其政、陳涉首難、^f6豪傑蠭起、相與並爭、不可勝 ^f7數。^f8
然羽非有尺寸乘勢、起隴畝之中、三年、遂將五諸侯滅秦、分裂天下而封王侯、政由羽出、號爲霸王、位雖不終、近古以來、未嘗有也。^f9
及羽背關懷楚、放逐義帝而自立、怨王侯叛己、難矣。^f10
自矜功伐、奮其私智而不師古、謂霸王之業、欲以力征經營天下、五年、卒亡其國、身死東城、尚不覺寤、而不自責、過矣。^f11
乃引天亡我非用兵之罪也、豈不謬哉。^f12
^n2^f13


^ck76【秦楚之際月表】^f1^f2^n1
太史公讀秦 ^f3楚 ^f4之際 ^f5曰、初作難、發於陳涉、^f6虐戾滅秦自項氏。^f7
撥亂誅暴、平定海內、卒踐帝祚、^f8成於漢家。^f9
五年之間、號令三嬗、^f10自生民以來、未始有受命若斯之亟也。^f11
昔虞夏之興、積善累功數十年、德洽百姓、攝行政事、考之於天、然後在位。^f12
湯武之王、乃由契后稷、修仁行義十餘世、不期而會孟津八百諸侯、猶以爲未可、其後乃放弒。^f13
秦起襄公、章於文繆、獻孝之後、稍以蠶食六國、百有餘載、至始皇乃能并冠帶之倫。^f14
以德若彼、^f15用力如此、^f16蓋一統若斯之難也。^f17
秦旣稱帝、患兵革不休、以有諸侯也、^f18於是無尺土之封、墮壞 ^f19名城、銷鋒鏑、^f20鉏 ^f21豪傑、維萬世之安。^f22
然王跡之興、起於閭巷、^f23合從 ^f24討伐、軼於三代、^f25鄉 ^f26秦之禁、適足以資賢者爲 ^f27驅除難 ^f28耳。^f29
故憤發其所爲天下雄、安在無土不王。^f30
此乃傳之所謂大聖乎、豈非天哉、豈非天哉。^f31
非大聖孰能當此受命而帝者乎。^f32
編按：前三段一正、后三段一反、而歸功于漢。
以四層咏歎、無限委蛇、如黄河之水、百折百迴、究未嘗著一實筆、使讀者自得之。
最爲深妙。


^ck77【高祖功臣侯年表】^f1^f2^n1
太史公曰、古者人臣功有五品、以德立宗廟定社稷曰勳、以言曰勞、用力曰功、明其等曰伐、^f3積日曰閱。^f4
封爵之誓曰、使河如帶、泰山若厲、^f5國以永寧、爰及苗裔。^f6
始未嘗不欲固其根本、而枝葉稍陵夷衰微也。^f7
余讀高祖侯功臣、察其首封、所以失之者、^f8曰異哉所聞。^f9
書曰、協和萬國、遷于夏商、或數千歲。^f10
蓋周封八百、幽厲之後、見於春秋。
尚書有唐虞之侯伯、歷三代千有餘載、自全以蕃 ^f11衛天子、豈非篤于仁義奉上法哉。^f12
漢興、功臣受封者百有餘人、天下初定、故大城名都、散亡戶口、可得而數者十二三、^f13是以大侯不過萬家、小者五六百戶。^f14
後數世、民咸歸鄉里、戶益息、^f15蕭 ^f16曹 ^f17絳 ^f18灌 ^f19之屬、或至四萬、小侯自倍、富厚如之。^f20
子孫驕溢、忘其先、淫嬖、^f21至太初、^f22百年之間、見 ^f23侯五、^f24餘皆坐法、隕命亡國、耗 ^f25矣。^f26
罔 ^f27亦少密焉、^f28然皆身無兢兢於當世之禁云。^f29
居今之世、^f30志古之道、^f31所以自鏡也、未必盡同。^f32
帝王者、各殊禮而異務、要以成功爲統紀、豈可緄 ^f33乎。^f34
觀所以得尊寵、及所以廢辱、^f35亦當世得失之林也、何必舊聞。^f36
於是謹其終始、表見其文、頗有所不盡本末、著其明、疑者闕之。
後有君子、欲推而列之、得以覽焉。^f37
編按：通篇全以慨歎作致、而層層回互、步步照顧、節節頓挫。
如龍之一體、鱗鬣爪甲而已、而其中多少屈伸變化、卽龍亦有不能自知者。
此所以爲神物也。


^ck78【孔子世家贊】^f1^f2^n1
太史公曰、詩有之、高山仰止。
景行行止。
雖不能至、然心鄉 ^f3往之。^f4
余讀孔氏書、^f5想見其爲人。^f6
適魯觀仲尼廟堂、車服禮器、^f7諸生以時習禮其家、^f8余低回留之、不能去云。^f9
天下君王、至於賢人、眾矣、當時則榮、沒則已焉。^f10
孔子布衣、傳十餘世、學者宗之。
自天子王侯、中國言六藝者、折中於夫子、^f11可謂至聖矣。^f12
編按：起手忽憑空極贊、而後入孔氏。
旣入事、而又極贊以終之。
一若想之不盡、說之不盡也者、所謂觀海難言也。


^ck79【外戚世家序】^f1^f2^n1
自古受命帝王、及繼體守文之君、^f3非獨內德茂也、蓋亦有外戚之助焉。^f4
夏之興也以塗山、^f5而桀之放也以妹喜。^f6
殷之興也以有娀、^f7紂之殺也嬖妲己。^f8
周之興也以姜原及大任、^f9而幽王之禽 ^f10也、淫於褒 ^f11姒。^f12
故易基乾坤、詩始關雎、書美釐 ^f13降、^f14春秋譏不親迎。^f15
夫婦之際、人道之大倫也。
禮之用、唯婚姻爲兢兢。^f16
夫樂調而四時和。
陰陽之變、萬物之統也、可不慎與。^f17
人能弘道、^f18無如命何。^f19
甚哉妃 ^f20匹之愛、君不能得之於臣、父不能得之於子、況卑下乎。^f21
旣驩 ^f22合矣、或不能成子姓、^f23能成子姓矣、或不能要 ^f24其終、^f25豈非命也哉。^f26
孔子罕稱命、蓋難言之也。
非通幽明之變、惡能識乎性命哉。^f27
編按：齊家治國、王道大端、故陳三代之得失、歸本于六經、而反覆感歎、以天命終焉。
全篇大㫖、已盡于此。
孔子罕稱命一轉、恐人盡委之于命、而不知所勸戒、故特結出性命之難知、蓋欲人弘道以立命也。
此史公言外深意、不可不曉。


^ck80【伯夷列傳】^f1^f2^n1
夫學者載籍極博、猶考信於六蓺、^f3詩書雖缺、然虞夏之文可知也。^f4
堯將遜位、讓於虞舜、^f5舜禹之間、岳牧咸薦、^f6乃試之於位、典職數十年、^f7功用旣興、然後授政、^f8示天下重器、王者大統、傳天下若斯之難也。^f9
而說者曰、^f10堯讓天下於許由、許由不受、恥之逃隱。^f11
及夏之時、有卞隨、務光者、^f12此何以稱焉。^f13
太史公曰、^f14余登箕山、其上蓋有許由冢云。^f15
孔子序列古之仁聖賢人、^f16如吳太伯、伯夷之倫詳矣、^f17余以所聞、由、光義至高、其文辭不少概見、何哉。^f18
孔子曰、伯夷、叔齊、不念舊惡、怨是用希。
求仁得仁、又何怨乎。^f19
余悲伯夷之意、^f20睹軼詩可異焉。^f21
其傳曰、^f22伯夷、叔齊、孤竹君之二子也。^f23
父欲立叔齊、及父卒、叔齊讓伯夷、伯夷曰、父命也、遂逃去、叔齊亦不肯立而逃之、國人立其中子。
於是伯夷、叔齊聞西伯昌善養老、盍往歸焉。
及至、西伯卒、武王載木主、號爲文王、東伐紂。
伯夷、叔齊叩馬而諫曰、父死不葬、爰及干戈、可謂孝乎、以臣弒君、可謂仁乎。
左右欲兵之。
太公曰、此義人也、扶而去之。
武王已平殷亂、天下宗周、而伯夷、叔齊恥之、義不食周粟、隱於首陽山、采薇而食之。^f24
及餓且死、作歌。
其辭曰、^f25登彼西山兮、采其薇矣、以暴易暴兮、不知其非矣。
神農虞夏、忽焉沒兮、我安適歸矣、于 ^f26嗟徂 ^f27兮、命之衰矣。^f28
遂餓死于首陽山。^f29
由此觀之、怨邪非邪。^f30
或曰、天道無親、常與善人、若伯夷、叔齊、可謂善人者非邪、積仁絜 ^f31行、如此而餓死。^f32
且七十子之徒、仲尼獨薦顏淵爲好學、然回也屢空、糟糠不厭、而卒蚤夭、天之報施善人、其何如哉。
盜跖日殺不辜、肝人之肉、^f33暴戾恣睢、^f34聚黨數千人、橫行天下、竟以壽終、是遵何德哉。
此其尤大彰明較著者也。^f35
若至近世、操行不軌、事犯忌諱、而終身逸樂、富厚累世不絕、或擇地而蹈之、時然後出言、行不由徑、非公正不發憤、而遇禍災者、不可勝 ^f36數 ^f37也。^f38
余甚惑焉、儻所謂天道、是邪非邪。^f39
子曰、道不同、不相爲謀。^f40
亦各從其志也。^f41
故曰、富貴如可求、雖執鞭之士、吾亦爲之、如不可求、從吾所好。
歲寒、然後知松柏之後凋。^f42
舉世混濁、清士乃見、^f43豈以其重若彼、其輕若此哉。^f44
君子疾沒世而名不稱焉。^f45
賈子 ^f46曰、貪夫徇財、烈士徇名、^f47夸者死權、^f48衆庶馮 ^f49生。^f50
同明相照、同類相求。
雲從龍、風從虎、^f51聖人作而萬物覩。^f52
伯夷、叔齊雖賢、得夫子而名益彰、顏淵雖篤學、附驥尾而行益顯。^f53
巖穴之士、趨舍有時、若此類名堙 ^f54滅而不稱、悲夫。^f55
閭巷之人、欲砥行立名者、非附青雲之士、惡能施於後世哉。^f56
編按：傳體、先敍後贊、此以議論代敍事、篇末不用贊語、此變體也。
通篇以孔子作主、由、光、顏淵作陪客、雜引經傳、層間疊發、縱橫變化、不可端倪、真文章絕唱。


^ck81【管晏列傳】^f1^f2^n1
管仲夷吾者、潁上人也。^f3
少時常與鮑叔牙 ^f4游、鮑叔知其賢。^f5
管仲貧困、常欺鮑叔、^f6鮑叔終善遇之、不以爲言。^f7
已而鮑叔事齊公子小白、管仲事公子糾、及小白立爲桓公、公子糾死、管仲囚焉、鮑叔遂進管仲。^f8
管仲旣用、任政于齊、齊桓公以霸、九合諸侯、一匡天下、管仲之謀也。^f9
管仲曰、^f10吾始困時、嘗與鮑叔賈、分財利、多自與、鮑叔不以我爲貪、知我貧也。^f11
吾嘗爲鮑叔謀事、而更窮困、鮑叔不以我爲愚、知時有利不利也。
吾嘗三仕三見逐于君、鮑叔不以我爲不肖、知我不遭時也。^f12
吾嘗三戰三走、鮑叔不以我爲怯、知我有老母也。
公子糾敗、召忽死之、吾幽囚受辱、鮑叔不以我爲無恥、知我不羞小節、而恥功名不顯于天下也。^f13
生我者父母、知我者鮑子也。^f14
鮑叔旣進管仲、^f15以身下之、子孫世祿于齊、有封邑者十餘世、^f16常爲名大夫、天下不多管仲之賢、而多鮑叔能知人也。^f17
管仲旣任政相齊、^f18以區區之齊、在海濱、通貨積財、富國彊兵、與俗同好惡。^f19
故其稱曰、^f20倉廩實而知禮節、衣食足而知榮辱、上服度則六親固、^f21四維不張、國乃滅亡。^f22
下令如流水之源、令順民心、故論卑而易行。
俗之所欲、因而予之、俗之所否、因而去之。
其爲政也、善因禍而爲福、轉敗而爲功、^f23貴輕重、慎權衡。^f24
桓公實怒少姬、南襲蔡、^f25管仲因而伐楚、責包茅不入貢於周室。
桓公實北征山戎、^f26而管仲因而令燕修召公之政。
於柯之會、桓公欲背曹沬 ^f27之約、管仲因而信之、^f28諸侯由是歸齊。^f29
故曰、知與之爲取、政之寶也。^f30
管仲富擬於公室、有三歸反坫、齊人不以爲侈。
管仲卒、齊國遵其政、常彊於諸侯。^f31
後百餘年而有晏子焉。^f32
晏平仲嬰者、萊之夷維人也。^f33
事齊靈公、莊公、景公、以節儉力行重于齊。^f34
旣相齊、食不重肉、妾不衣帛。^f35
其在朝、君語及之、卽危言、語不及之、卽危行。
國有道、卽順命、^f36無道、卽衡命。^f37
以此三世 ^f38顯名於諸侯。^f39
越石父賢、在縲紲中、晏子出、遭之途、解左驂贖之、載歸、弗謝、入閨久之、越石父請絕。^f40
晏子戄 ^f41然攝衣冠謝曰、嬰雖不仁、免子於厄、何子求絕之速也。
石父曰、不然、吾聞君子詘於不知己、而信 ^f42於知己者、^f43方吾在縲紲中、彼不知我也、夫子旣已感寤而贖我、是知己、知己而無禮、固不如在縲紲之中。^f44
晏子於是延入爲上客。
晏子爲齊相、出、其御之妻、從門間而闚其夫。
其夫爲相御、擁大蓋、策駟馬、意氣揚揚、甚自得也。^f45
旣而歸、其妻請去。^f46
夫問其故。
妻曰、晏子長不滿六尺、身相齊國、名顯諸侯、今者妾觀其出、志念深矣、常有以自下者。^f47
今子長八尺、乃爲人僕御、然子之意、自以爲足、妾是以求去也。
其後夫自抑損、^f48晏子怪而問之、^f49御以實對、晏子薦以爲大夫。
^n2太史公曰、吾讀管氏牧民、山高、乘馬、輕重、九府 ^f50及晏子春秋、^f51詳哉其言之也。^f52
旣見其著書、欲觀其行事、故次其傳。
至其書、世多有之、是以不論、論其軼事。^f53
管仲世所謂賢臣、然孔子小之。
豈以爲周道衰微、桓公旣賢、而不勉之至王、乃稱霸哉。^f54
語曰、將順其美、匡救其惡、故上下能相親也。^f55
豈管仲之謂乎。^f56
方晏子伏莊公尸哭之、成禮然後去、^f57豈所謂見義不爲無勇者邪。^f58
至其諫說、犯君之顏、^f59此所謂進思盡忠、退思補過者哉。^f60
假令晏子而在、余雖爲之執鞭、所忻慕焉。^f61
編按：伯夷傳、忠孝兄弟之倫備矣。
管晏傳、于朋友三致意焉。
管仲用齊、由叔牙以進、所重在叔牙、故傳中深美叔牙。
越石與其御、皆非晏子之友、而延爲上客、薦爲大夫、所難在晏子、故贊中忻慕晏子、通篇無一實筆、純以清空一氣運旋。
覺伯夷傳猶有意爲文、不若此篇天然成妙。


^ck82【屈原列傳】^f1^f2^n1
屈原者、名平、楚之同姓也。
爲楚懷王左徒、^f3博聞彊志、明於治亂、嫺于辭令、^f4入則與王圖議國事、以出號令、出則接遇賓客、應對諸侯、王甚任之。^f5
上官大夫 ^f6與之同列、爭寵而心害其能。^f7
懷王使屈原造爲憲令、屈平屬 ^f8草稾、未定、上官大夫見而欲奪之、屈平不與、因讒之 ^f9曰、王使屈平爲令、衆莫不知、每一令出、平伐其功曰、以爲非我莫能爲也。^f10
王怒而疏屈平。^f11
屈平疾王聽之不聰也、讒諂之蔽明也、邪曲之害公也、方正之不容也、故憂愁幽思而作離騷。^f12
離騷者、猶離憂也。^f13
夫天者、人之始也、父母者、人之本也、人窮則反本、^f14故勞苦倦極、未嘗不呼天也、疾痛慘怛、未嘗不呼父母也。^f15
屈平正道直行、竭忠盡智、以事其君、讒人間之、可謂窮矣。^f16
信而見疑、忠而被謗、能無怨乎。^f17
屈平之作離騷、蓋自怨生也。^f18
國風好色而不淫、小雅怨誹而不亂、若離騷者、可謂兼之矣。^f19
上稱帝嚳、下道齊桓、中述湯武、以刺世事、明道德之廣崇、治亂之條貫、靡不畢見。
其文約、其辭微、其志潔、其行廉、其稱文小、而其指極大、舉類邇而見義遠。
其志潔、故其稱物芳、其行廉、故死而不容自疎、濯淖 ^f20汙泥之中、^f21蟬蛻 ^f22於濁穢、^f23以浮游塵埃之外、不獲世之滋垢、皭 ^f24然泥而不滓 ^f25者也。^f26
推此志也、雖與日月爭光可也。^f27
屈平旣絀。^f28
其後秦欲伐齊、齊與楚從親、惠王患之、乃令張儀詳 ^f29去秦、厚幣委質事楚、曰、秦甚憎齊、齊與楚從親、楚誠能絕齊、秦願獻商於之地六百里。
楚懷王貪而信張儀、遂絕齊、使使如秦受地、張儀詐之曰、儀與王約六里、不聞六百里、^f30楚使怒去、歸告懷王、懷王怒、大興師伐秦。
秦發兵擊之、大破楚師於丹浙、^f31斬首八萬、虜楚將屈匄、^f32遂取楚之漢中地。
懷王乃悉發國中兵、以深入擊秦、戰於藍田、魏聞之、襲楚至鄧、楚兵懼、自秦歸、而齊竟怒、不救楚、楚大困。^f33
明年、秦割漢中地與楚以和。^f34
楚王曰、不願得地、願得張儀而甘心焉。
張儀聞、乃曰、以一儀而當漢中地、臣請往如楚。^f35
如楚、又因厚幣用事者臣靳 ^f36尚、而設詭辨於懷王之寵姬鄭袖、^f37懷王竟聽鄭袖、復釋去張儀。^f38
是時屈原旣疏、^f39不復在位、使于齊、顧反、諫懷王曰、何不殺張儀。
懷王悔、追張儀不及。^f40
其後、諸侯共擊楚、大破之、殺其將唐昧。^f41
時秦昭王與楚婚、欲與懷王會。^f42
懷王欲行、屈平曰、秦虎狼之國、不可信、不如無行。
懷王稚子子蘭勸王行、柰何絕秦歡。^f43
懷王卒行、入武關、秦伏兵絕其後、因留懷王以求割地。
懷王怒、不聽、亡走趙、趙不內、^f44復之秦、竟死於秦而歸葬。^f45
長子頃襄王立、以其弟子蘭爲令尹。^f46
楚人旣咎子蘭以勸懷王入秦而不反也、屈平旣嫉之、^f47雖放流、睠顧楚國、繫心懷王、不忘欲反、冀幸君之一悟、俗之一改也。^f48
其存君興國、而欲反覆之、一篇之中、三致意焉。^f49
然終無可奈何、故不可以反、^f50卒以此見懷王之終不悟也。^f51
人君無愚智賢不肖、^f52莫不欲求忠以自爲、舉賢以自佐、然亡國破家相隨屬、而聖君治國、累世而不見者、其所謂忠者不忠、而所謂賢者不賢也。^f53
懷王以不知忠臣之分、故內惑於鄭袖、外欺於張儀、疏屈平而信上官大夫、令尹子蘭、兵挫地削、亡其六郡、身客死於秦、爲天下笑、^f54此不知人之禍也。^f55
易曰、井渫 ^f56不食、爲我心惻、可以汲、王明、並受其福。^f57
王之不明、豈足福哉。^f58
令尹子蘭聞之、^f59大怒、卒使上官大夫短屈原於頃襄王、^f60頃襄王怒而遷之。
屈原至於江濱、被 ^f61髮行吟澤畔、顏色憔悴、形容枯槁。^f62
漁父見而問之曰、子非三閭大夫歟、^f63何故而至此。
屈原曰、舉世混濁而我獨清、衆人皆醉而我獨醒、是以見放。
漁父曰、夫聖人者、不凝滯於物、而能與世推移。^f64
舉世混濁、何不隨其流而揚其波、衆人皆醉、何不餔其糟而啜其醨。^f65
何故懷瑾握瑜、^f66而自令見放爲。^f67
屈原曰、吾聞之、新沐者必彈冠、新浴者必振衣。^f68
人又誰能以身之察察、受物之汶汶 ^f69者乎。^f70^f71
寧赴常流而葬乎江魚腹中耳、^f72又安能以皓皓之白、而蒙世之溫蠖 ^f73乎。^f74
乃作懷沙之賦。^f75
於是懷石遂自投汨 ^f76羅以死。^f77
屈原旣死之後、楚有宋玉、唐勒、景差 ^f78之徒者、皆好辭而以賦見稱。
然皆祖屈原之從容辭令、終莫敢直諫。^f79
其後楚日以削、數十年竟爲秦所滅。^f80
自屈原沉汨羅後、百有餘年、漢有賈生、爲長沙王太傅、過湘水、投書以弔屈原。^f81
太史公曰、余讀離騷天問招魂哀郢、^f82悲其志。^f83
適長沙、過屈原所自沉淵、未嘗不垂涕想見其爲人。^f84
及見賈生弔之、又怪屈原以彼其材游諸侯、何國不容、而自令若是。^f85
讀服鳥賦、^f86同生死、輕去就、又爽然自失矣。^f87
編按：史公作屈原傳、其文便似離騷、婉雅悽愴、使人讀之、不禁歔欷欲絕。
要之窮愁著書、史公與屈子、實有同心。
宜其憂思唱歎、低回不置云。


^ck83【酷吏列傳序】^f1^f2^n1
孔子曰、道之以政、齊之以刑、民免而無恥、道之以德、齊之以禮、有恥且格。^f3
老氏稱上德不德、是以有德、下德不失德、是以無德、法令滋章、盜賊多有。^f4
太史公曰、信哉是言也。^f5
法令者、治之具、而非制治清濁之源也。^f6
昔天下之網嘗密矣、^f7然姦僞萌起、其極也、上下相遁、至於不振。^f8
當是之時、吏治若救火揚沸、^f9非武健嚴酷、惡能勝 ^f10其任而愉 ^f11快乎。^f12
言道德者、溺其職矣。^f13
故曰、聽訟吾猶人也、必也使無訟乎。^f14
下士聞道大笑之。^f15
非虛言也。^f16
漢興、^f17破觚而爲圜、^f18斲雕而爲朴、^f19網漏於吞舟之魚、^f20而吏治烝烝、不至於姦、黎民艾 ^f21安。^f22
由是觀之、在彼不在此。^f23
編按：意只是當任德而不當任刑、兩引孔老之言便見。
又以秦法苛刻、漢始寬仁、兩兩相較、明示去取。
歎昔日漢德之盛、則今日漢德之衰、隱然自見于言外。
語不多而意深厚也。


^ck84【游俠列傳序】^f1^f2^n1
韓子 ^f3曰、儒以文亂法、而俠以武犯禁。^f4
二者皆譏、而學士多稱於世云。^f5
至如以術取宰相卿大夫、輔翼其世主、功名俱著於春秋、^f6固無可言者。^f7
及若季次、原憲、^f8閭巷人也、^f9讀書懷獨行君子之德、義不苟合當世、當世亦笑之。
故季次、原憲終身空室蓬戶、褐衣疏食不厭、死而已四百餘年、而弟子志之不倦。^f10
今游俠、^f11其行雖不軌于正義、然其言必信、其行必果、已諾必誠、不愛其軀、赴士之阨困、旣已存亡死生矣、^f12而不矜其能、羞伐其德、^f13蓋亦有足多者焉。^f14
且緩急人之所時有也。^f15
太史公曰、昔者虞舜窘于井廩、伊尹負於鼎俎、傅說匿於傅險、^f16呂尚困於棘津、^f17夷吾桎梏、百里飯牛、仲尼畏匡、菜色陳蔡、^f18此皆學士所謂有道仁人也、猶然遭此菑、^f19況以中材而涉亂世之末流乎、其遇害何可勝 ^f20道哉。^f21
鄙人有言曰、何知仁義、已 ^f22嚮 ^f23其利者爲有德。^f24
故伯夷醜周、餓死首陽山、而文武不以其故貶王。^f25
跖蹻 ^f26暴戾、其徒誦義無窮。^f27
由此觀之、竊鉤者誅、竊國者侯、侯之門、仁義存。^f28
非虛言也。^f29
今拘學或抱咫尺之義、久孤於世、^f30豈若卑論儕 ^f31俗、與世沉浮而取榮名哉。^f32
而布衣之徒、^f33設取予然諾、千里誦義、爲死不顧世、此亦有所長、非苟而已也。^f34
故士窮窘而得委命、此豈非人之所謂賢豪間者邪。^f35^f36
誠使鄉曲之俠、予 ^f37季次原憲比權量力、効功於當世、不同日而論矣。^f38
要以功見言信、俠客之義、又曷可少哉。^f39
古布衣之俠、靡得而聞已。^f40
近世延陵、^f41孟嘗、^f42春申、^f43平原、^f44信陵 ^f45之徒、^f46皆因王者親屬、藉於有土卿相之富厚、招天下賢者、顯名諸侯、不可謂不賢者矣。
比如順風而呼、聲非加疾、其勢激也。^f47
至如閭巷之俠、脩行砥名、聲施於天下、莫不稱賢、是爲難耳。^f48
然儒墨皆排擯不載、^f49自秦以前、匹夫之俠、湮滅不見、余甚恨之。^f50
以余所聞、漢興有朱家、田仲、王公、劇孟、郭解之徒、^f51雖時扞 ^f52當世之文罔、^f53然其私義、廉潔退讓、有足稱者。
名不虛立、士不虛附、^f54至如朋黨宗彊比周、設財役貧、豪暴侵淩孤弱、恣欲自快、游俠亦醜之。^f55
余悲世俗不察其意、而猥 ^f56以朱家、郭解等、令與暴豪之徒、同類而共笑之也。^f57
編按：世俗止知重儒而輕俠、以致俠士之義、湮沒無聞。
不知俠之真者、儒亦賴之、故史公特爲作傳。
此一轉之冒也。
凡六贊游俠、多少抑揚、多少往復。
胸中犖落、筆底攄寫、極文心之妙。


^ck85【滑稽列傳】^f1^f2^n1
孔子曰、六藝於治一也、禮以節人、樂以發和、書以導事、詩以達意、易以神化、春秋以道義。^f3
太史公曰、天道恢恢、豈不大哉。^f4
談言微中、亦可以解紛。^f5
淳于髠者、齊之贅壻也、長不滿七尺、滑 ^f6稽多辨、^f7數 ^f8使諸侯、未嘗屈辱。^f9
齊威王之時、喜隱、^f10好爲淫樂長夜之飲、沉湎 ^f11不治、^f12委政卿大夫、百官荒亂、諸侯並侵、國且危亡、在於旦暮、左右莫敢諫。
淳于髠說之以隱曰、國中有大鳥、止王之庭、三年不蜚 ^f13又不鳴、王知此鳥何也。^f14
王曰、此鳥不蜚則已、一蜚沖天、不鳴則已、一鳴驚人。^f15
於是乃朝諸縣令長七十二人、賞一人、誅一人、^f16奮兵而出、諸侯振驚、皆還齊侵地、威行三十六年。
語在田完 ^f17世家中。^f18
威王八年、楚大發兵加齊、齊王使淳于髠之趙、請救兵、齎金百斤、車馬十駟、淳于髠仰天大笑、冠纓索絕。^f19
王曰、先生少之乎。
髠曰、何敢。
王曰、笑豈有說乎。
髠曰、今者臣從東方來、見道旁有穰田者、^f20操一豚蹄、酒一盂、而祝曰、甌窶 ^f21滿篝、^f22汙邪 ^f23滿車、^f24五穀蕃熟、穰穰滿家。^f25
臣見其所持者狹、而所欲者奢、故笑之。^f26
於是齊威王乃益齎黃金千溢、白璧十雙、車馬百駟。
髠辭而行、至趙、趙王與之精兵十萬、革車千乘。
楚聞之、夜引兵而去。^f27
威王大說、置酒後宮、召髠賜之酒。
問曰、先生能飲幾何而醉。
對曰、臣飲一斗亦醉、一石亦醉。^f28
威王曰、先生飲一斗而醉、惡能飲一石哉、其說可得聞乎。
髠曰、賜酒大王之前、執法在傍、御史在後、髠恐懼俯伏而飲、不過一斗徑醉矣。
若親有嚴客、髠帣 ^f29韝 ^f30鞠𦜕、^f31侍酒於前、時賜餘瀝、奉觴上壽、數起、飲不過二斗徑醉矣。
若朋友交遊、久不相見、卒 ^f32然相覩、歡然道故、私情相語、飲可五六斗徑醉矣。^f33
若乃州閭之會、男女雜坐、行酒稽留、六博投壺、相引爲曹、^f34握手無罰、目眙 ^f35不禁、^f36前有墮珥、^f37後有遺簪、^f38髠竊樂此、飲可八斗而醉二參。^f39
日暮酒闌、^f40合尊促坐、男女同席、履舄交錯、杯盤狼藉、^f41堂上燭滅、主人留髠而送客、羅襦 ^f42襟解、^f43微聞薌 ^f44澤、當此之時、髠心最歡、能飲一石。^f45
故曰、酒極則亂、樂極則悲、萬事盡然、言不可極、極之而衰。^f46
以諷諫焉。
齊王曰善、乃罷長夜之飲。
以髠爲諸侯主客、宗室置酒、髠嘗在側。^f47
編按：史公一書、上下千古、無所不有。
乃忽而撰出一調笑嬉戲之文、但見其齒牙伶俐、口角香艷、另用一種筆意。


^ck86【貨殖列傳序】^f1^f2^n1
老子曰、至治之極、鄰國相望、雞狗之聲相聞、民各甘其食、美其服、安其俗、樂其業、至老死不相往來。^f3
必用此爲務、輓 ^f4近世塗民耳目、則幾無行矣。^f5
太史公曰、夫神農以前、吾不知已。^f6
至若詩書所述、虞夏以來、耳目欲極聲色之好、口欲窮芻豢 ^f7之味、身安逸樂、而心誇矜勢能之榮、^f8使俗之漸 ^f9民久矣、雖戶說以眇論、^f10終不能化。^f11
故善者因之、其次利道之、其次教誨之、其次整齊之、最下者與之爭。^f12
夫山西饒材竹榖纑 ^f13旄玉石、^f14山東多魚鹽漆絲聲色、江南出枏 ^f15梓薑桂金錫連丹、沙犀瑇瑁、^f16珠璣齒革、^f17龍門碣 ^f18石北多馬牛羊旃裘筋角、^f19銅鐵則千里往往山出棊置、^f20此其大較也。^f21
皆中國人民所喜好謠俗被服飲食奉生送死之具也。^f22
故待農而食之、虞而出之、工而成之、商而通之、^f23此寧有政教發徵期會哉。^f24
人各任其能、竭其力、以得所欲、故物賤之徵貴、貴之徵賤、^f25各勸其業、樂其事、若水之趨下、日夜無休時、不召而自來、不求而民出之、豈非道之所符而自然之驗邪。^f26
周書曰、農不出、則乏其食、工不出、則乏其事、商不出、則三寶絕、^f27虞不出、則財匱少、財匱少、而山澤不辟 ^f28矣、^f29此四者、民所衣食之原也。
原大則饒、原小則鮮、上則富國、下則富家、^f30貧富之道、莫之奪予、而巧者有餘、拙者不足。^f31
故太公望封于營邱、^f32地潟 ^f33鹵、^f34人民寡、於是太公勸其女功、極技巧、通魚鹽、則人物歸之、繈 ^f35至而輻湊、故齊冠帶衣履天下、海岱之間、斂袂而往朝焉。
其後齊中衰、管子修之、^f36設輕重九府、^f37則桓公以霸、九合諸侯、一匡天下、而管氏亦有三歸、位在陪臣、富於列國之君、是以齊富彊至于威宣也。^f38
故曰、倉廩實而知禮節、衣食足而知榮辱。
禮生於有而廢於無、故君子富、好行其德、小人富、以適其力、淵深而魚生之、山深而獸往之、人富而仁義附焉。
富者得勢益彰、失勢則客無所之、以 ^f39而不樂。^f40
諺曰、千金之子、不死於市。
此非空言也。^f41
故曰、天下熙熙、皆爲利來、^f42天下壤壤、皆爲利往。^f43
夫千乘之主、萬家之侯、百室之君、尚猶患貧、而況匹夫編戶之民乎。^f44
編按：天下之利、本是有餘、何至于貧。
貧始于患之一念、而弊極于爭之一途。
故起處全寄想夫至治之風也。
史公豈真豔貨殖者哉。
千乘數句、蓋見天子之𣙜貨、列侯之酧金、而爲之一歎乎。


^ck87【太史公自序】^f1^f2^n1
太史公曰、先人有言、自周公卒、五百歲而生孔子、^f3孔子卒後、至於今五百歲、^f4有能紹明世、正易傳、繼春秋、本詩書禮樂之際、^f5意在斯乎、意在斯乎、小子何敢讓焉。^f6
上大夫壺 ^f7遂曰、昔孔子何爲而作春秋哉。^f8
太史公曰、余聞董生 ^f9曰、周道衰廢、孔子爲魯司寇、諸侯害之、大夫壅之、孔子知言之不用、道之不行也、是非二百四十二年之中、以爲天下儀表、貶天子、退諸侯、討大夫、以達王事而已矣。^f10
子曰、我欲載之空言、不如見之於行事之深切著明也。^f11
夫春秋、上明三王之道、下辨人事之紀、別嫌疑、明是非、定猶豫、^f12善善惡惡、賢賢賤不肖、存亡國、繼絕世、補敝起廢、王道之大者也。^f13
易著天地陰陽四時五行、故長於變。
禮經紀人倫、故長於行。
書記先王之事、故長於政。
詩記山川谿谷禽獸草木牝牡雌雄、故長於風。
樂樂 ^f14所以立、故長於和。
春秋辨是非、故長於治人。^f15
是故禮以節人、樂以發和、書以道事、詩以達意、易以道化、春秋以道義。^f16
撥亂世反之正、莫近於春秋。^f17
春秋文成數萬、^f18其指數千、萬物之散聚、皆在春秋。^f19
春秋之中、弒君三十六、亡國五十二、諸侯奔走不得保其社稷者、不可勝 ^f20數、察其所以、皆失其本已。^f21
故易曰、失之毫釐、差以千里。^f22
故曰、臣弒君、子弒父、非一旦一夕之故也、其漸久矣。^f23
故有國者、不可以不知春秋、前有讒而弗見、後有賊而不知。
爲人臣者、不可以不知春秋、守經事而不知其宜、遭變事而不知其權。
爲人君父、而不通於春秋之義者、必蒙首惡之名。
爲人臣子、而不通於春秋之義者、必陷篡弒之誅、死罪之名。^f24
其實皆以爲善爲之、不知其義、被之空言而不敢辭。^f25
夫不通禮義之㫖、^f26至於君不君、臣不臣、父不父、子不子。
君不君則犯、^f27臣不臣則誅、父不父則無道、子不子則不孝。
此四行者、天下之大過也、以天下之大過予之、則受而弗敢辭、^f28故春秋者、禮義之大宗也。^f29
夫禮禁未然之前、法施已然之後、法之所爲用者易見、而禮之所爲禁者難知。^f30
壺遂曰、孔子之時、上無明君、下不得任用、故作春秋、垂空文以斷禮義、當一王之法。
今夫子上遇明天子、^f31下得守職、萬事旣具、咸各序其宜、夫子所論、欲以何明。^f32
太史公曰、唯唯、^f33否否、不然。^f34
余聞之先人曰、^f35伏羲至純厚、作易八卦。
堯舜之盛、尚書載之、禮樂作焉。
湯武之隆、詩人歌之。
春秋采善貶惡、推三代之德、褒周室、非獨刺譏而已也。^f36
漢興以來、至明天子、^f37獲符瑞、^f38建封禪、^f39改正朔、易服色、受命於穆清、^f40澤流罔極、海外殊俗、重 ^f41譯 ^f42款塞、^f43請來獻見者、不可勝道、臣下百官、力誦聖德、猶不能宣盡其意。^f44
且士賢能而不用、有國者之恥、^f45主上明聖而德不布聞、有司之過也。^f46
且余嘗掌其官、^f47廢明聖盛德不載、^f48滅功臣世家賢大夫之業不述、^f49墮先人所言、^f50罪莫大焉。
余所謂述故事、整齊其世傳、非所謂作也、^f51而君比之於春秋、謬矣。^f52
於是論次其文七年、^f53而太史公遭李陵之禍、幽於縲紲。^f54
乃喟然而歎曰、是余之罪也夫、是余之罪也夫、身毀不用矣。^f55
退而深惟曰、夫詩書隱約者、^f56欲遂其志之思也。^f57
昔西伯拘羑 ^f58里、演周易。
孔子戹陳蔡、作春秋。
屈原放逐、著離騷。
左丘失明、厥有國語。
孫子臏 ^f59腳、^f60而論兵法。
不韋遷蜀、世傳呂覽。^f61
韓非囚秦、說 ^f62難孤憤。^f63
詩三百篇、大抵賢聖發憤之所爲作也。
此人皆意有所鬱結、不得通其道也。^f64
故述往事、思來者、於是卒述陶唐以來、至於麟止、自黃帝始。^f65
編按：史公生平學力、在史記一書、上接周孔、何等擔荷、原本六經、何等識力、表章先人、何等淵源。
然非發憤鬱結、則雖有文章、可以無作。
哀公獲麟而春秋作、武帝獲麟而史記作、史記豈真能繼春秋者哉。


^ck88【報任安書】^f1^f2^n1
太史公牛馬走司馬遷 ^f3再拜言、少卿 ^f4足下、曩者辱賜書、教以慎於接物、推賢進士爲務。^f5
意氣懃懃懇懇、若望僕不相師、而用流俗人之言、^f6僕非敢如此也。^f7
僕雖罷 ^f8駑、亦嘗側聞長者之遺風矣。
顧自以爲身殘處穢、^f9動而見尤、欲益反損、是以獨抑鬱而誰與語。^f10
諺曰、誰爲 ^f11爲之、孰令 ^f12聽之。^f13
蓋鍾子期死、伯牙終身不復鼓琴。^f14
何則、士爲知己者用、女爲說己者容。
若僕大質已虧缺矣、^f15雖才懷隨和、^f16行若由夷、^f17終不可以爲榮、適足以見笑而自點耳。^f18
書辭宜答、會東從上來、^f19又迫賤事、^f20相見日淺、^f21卒卒 ^f22無須臾之閒、得竭志意。^f23
今少卿抱不測之罪、涉旬月、迫季冬、^f24僕又薄 ^f25從上雍、^f26恐卒然不可爲諱、^f27是僕終已不得舒憤懣 ^f28以曉左右、^f29則長逝者魂魄、私恨無窮、^f30請略陳固陋、^f31闕然久不報、^f32幸勿爲過。^f33
僕聞之、修身者、智之符也、愛施者、仁之端也、取予者、義之表也、恥辱者、勇之決也、立名者、行之極也、士有此五者、然後可以託於世、而列於君子之林矣。^f34
故禍莫憯 ^f35於欲利、^f36悲莫痛於傷心、^f37行莫醜於辱先、^f38詬 ^f39莫大於宮刑。^f40
刑餘之人、無所比數、非一世也、所從來遠矣。^f41
昔衛靈公與雍渠同載、孔子適陳、^f42商鞅因景監見、趙良寒心、^f43同子參乘、袁絲變色、^f44自古而恥之。^f45
夫以中材之人、事有關於宦豎、莫不傷氣、而況於慷慨之士乎。^f46
如今朝廷雖乏人、奈何令刀鋸之餘、薦天下之豪俊哉。^f47
僕賴先人緒業、^f48得待罪輦轂下二十餘年矣、所以自惟、上之不能納忠效信、有奇策材力之譽、自結明主、^f49次之又不能拾遺補闕、招賢進能、顯巖穴之士、^f50外之不能備行伍、攻城野戰、有斬將搴 ^f51旗之功。^f52
下之不能積日累勞、取尊官厚祿、以爲宗族交游光寵、^f53四者無一、遂苟合取容、無所短長之效、可見於此矣。^f54
嚮者僕亦嘗廁下大夫之列、^f55陪奉外廷末議、^f56不以此時引綱維、盡思慮、^f57今已虧形爲掃除之隸、在闒 ^f58茸 ^f59之中、^f60乃欲仰首伸眉、論列是非、不亦輕朝廷羞當世之士邪。^f61
嗟乎嗟乎、如僕尚何言哉、尚何言哉。^f62
且事本末未易明也。^f63
僕少負不羈之才、^f64長無鄉曲之譽、主上幸以先人之故、使得奏薄伎、出入周衛之中。^f65
僕以爲戴盆何以望天、^f66故絕賓客之知、忘室家之業、日夜思竭其不肖之才力、務一心營職、以求親媚於主上、^f67而事乃有大謬不然者。^f68
夫僕與李陵、俱居門下、^f69素非能相善也、趨舍異路、未嘗銜杯酒、接殷勤之餘歡。^f70
然僕觀其爲人、自守奇士、^f71事親孝、與士信、臨財廉、取與義、分別有讓、恭儉下人、常思奮不顧身、以殉國家之急、^f72其素所蓄積也、僕以爲有國士之風。^f73
夫人臣出萬死不顧一生之計、赴公家之難、斯已奇矣。^f74
今舉事一不當、而全軀保妻子之臣、隨而媒 ^f75糱 ^f76其短、^f77僕誠私心痛之。^f78
且李陵 ^f79提步卒不滿五千、深踐戎馬之地、足歷王庭、^f80垂餌虎口、橫挑彊胡、仰億萬之師、與單 ^f81于 ^f82連戰十有餘日、所殺過當、^f83虜救死扶傷不給、旃 ^f84裘之君長咸震怖、^f85乃悉徵其左右賢王、^f86舉引弓之人、一國共攻而圍之、轉鬬千里、矢盡道窮、救兵不至、士卒死傷如積。^f87
然陵一呼勞 ^f88軍、士無不起、躬自流涕、沬 ^f89血飲泣、^f90更張空弮、^f91冒白刃、北嚮爭死敵者。^f92
陵未沒時、使有來報、^f93漢公卿王侯、皆奉觴上壽。^f94
後數日、陵敗書聞、主上爲之食不甘味、聽朝不怡、大臣憂懼、不知所出。^f95
僕竊不自料其卑賤、見主上慘愴怛悼、誠欲效其款款之愚。^f96
以爲李陵素與士大夫絕甘分少、^f97能得人之死力、雖古之名將、不能過也、身雖陷敗、^f98彼觀其意、^f99且欲得其當而報於漢、^f100事已無可奈何、^f101其所摧敗、功亦足以暴 ^f102於天下矣。^f103
僕懷欲陳之而未有路、^f104適會召問、卽以此指推言陵之功、^f105欲以廣主上之意、^f106塞睚 ^f107眦 ^f108之辭。^f109
未能盡明、明主不曉、以爲僕沮貳師、而爲李陵游說、^f110遂下於理。^f111
拳拳之忠、終不能自列。^f112
因爲誣上、卒從吏議。^f113
家貧貨賂不足以自贖、^f114交游莫救視、左右親近、不爲一言。^f115
身非木石、獨與法吏爲伍、^f116深幽囹 ^f117圄 ^f118之中、^f119誰可告愬者。
此真少卿所親見、僕行事豈不然乎。^f120
李陵旣生降、頹其家聲、而僕又佴 ^f121之蠶室、^f122重爲天下觀笑、悲夫悲夫、事未易一二爲俗人言也。^f123
僕之先、非有剖符丹書之功、^f124文史星歷、近乎卜祝之閒、^f125固主上所戲弄、倡優所畜、流俗之所輕也。^f126
假令僕伏法受誅、^f127若九牛亡一毛、與螻蟻何以異、而世俗又不能與死節者次比、特以爲智窮罪極、不能自免、卒就死耳、何也、素所自樹立使然也。^f128
人固有一死、死或重於泰山、或輕於鴻毛、用之所趣 ^f129異也。^f130
太上不辱先、其次不辱身、其次不辱理色、^f131其次不辱辭令、^f132其次詘體受辱、^f133其次易服受辱、^f134其次關木索被箠楚受辱、^f135其次剔毛髮嬰金鐵受辱、^f136其次毀肌膚斷 ^f137肢體受辱、^f138最下腐刑極矣。^f139
傳曰、刑不上大夫。
此言士節不可不勉勵也。^f140
猛虎在深山、百獸震恐、及在檻穽之中、^f141搖尾而求食、積威約之漸也。^f142
故士有畫地爲牢、勢不可入、削木爲吏、議不可對、定計於鮮也。^f143
今交手足、受木索、暴肌膚、受榜 ^f144箠、^f145幽於圜 ^f146牆之中、^f147當此之時、見獄吏則頭搶地、^f148視徒隸則心惕息、^f149何者、積威約之勢也。
及以至是言不辱者、所謂彊顏耳、^f150曷足貴乎。^f151
且西伯、^f152伯也、拘於羑 ^f153里、^f154李斯、相也、^f155具於五刑、^f156淮陰、王也、受械於陳、^f157彭越、張敖、南面稱孤、繫獄抵罪、^f158絳侯誅諸呂、權傾五伯、囚於請室、^f159魏其、大將也、衣 ^f160赭 ^f161衣、關三木、^f162季布爲朱家鉗奴、^f163灌夫受辱於居室、^f164此人皆身至王侯將相、聲聞鄰國、及罪至罔 ^f165加、^f166不能引決自裁、在塵埃之中、古今一體、安在其不辱也。^f167
由此言之、勇怯、勢也、彊弱、形也、審矣、何足怪乎。^f168
夫人不能早自裁繩墨之外、以稍陵遲、至於鞭箠之間、乃欲引節、斯不亦遠乎。^f169
古人所以重施刑於大夫者、殆爲此也。^f170
夫人情莫不貪生惡死、念父母、顧妻子、至激於義理者不然、乃有所不得已也。^f171
今僕不幸早失父母、無兄弟之親、獨身孤立、少卿視僕於妻子何如哉。^f172
且勇者不必死節、怯夫慕義、何處不勉焉。^f173
僕雖怯懦欲苟活、亦頗識去就之分矣、何至自沉溺縲紲之辱哉。^f174
且夫臧獲婢妾、^f175猶能引決、況僕之不得已乎。^f176
所以隱忍苟活、幽於糞土之中而不辭者、恨私心有所不盡、鄙陋沒世、而文采不表於後世也。^f177
古者富貴而名磨滅、不可勝 ^f178記、唯倜 ^f179儻非常之人稱焉。^f180
蓋文王拘而演周易、^f181仲尼戹而作春秋、^f182屈原放逐、乃賦離騷、^f183左丘失明、厥有國語、^f184孫子臏 ^f185腳、兵法修列、^f186不韋遷蜀、世傳呂覽、^f187韓非囚秦、說 ^f188難孤憤、^f189詩三百篇、大底賢聖發憤之所爲作也。^f190
此人皆意有所鬱結、不得通其道、故述往事、思來者。^f191
乃如左丘無目、孫子斷足、終不可用、退而論書策以舒其憤、思垂空文以自見。^f192
僕竊不遜、近自託於無能之辭、網羅天下放失舊聞、略考其事、綜其終始、稽其成敗興壞之紀、上計軒轅、^f193下至于茲、^f194爲十表、本紀十二、書八章、世家三十、列傳七十、凡百三十篇、亦欲以究天地之際、通古今之變、成一家之言。
草創未就、會遭此禍、惜其不成、是以就極刑而無慍色。^f195
僕誠已著此書、藏之名山、^f196傳之其人、通邑大都、^f197則僕償前辱之責、雖萬被戮、豈有悔哉。^f198
然此可爲智者道、難爲俗人言也。^f199
且負下未易居、^f200下流多謗議、^f201僕以口語、遇遭此禍、重爲鄉黨所戮笑、以污辱先人、亦何面目復上父母之丘墓乎。
雖累百世、垢彌甚耳。
是以腸一日而九迴、居則忽忽若有所亡、出則不知其所往。
每念斯恥、汗未嘗不發背霑衣也。^f202
身直爲閨閤 ^f203之臣、寧得自引深藏巖穴邪、故且從俗浮沉、與時俯仰、以通其狂惑。^f204
今少卿乃教以推賢進士、無乃與僕私心剌 ^f205謬乎。^f206
今雖欲自彫琢曼 ^f207辭以自飾、^f208無益於俗不信、^f209適足取辱耳。
要之死日然後是非乃定。^f210
書不能悉意、略陳固陋。
謹再拜。
編按：此書反覆曲折、首尾相續、敍事明白、豪氣逼人。
其感慨嘯歌、大有燕趙烈士之風。
憂愁幽思、則又直與離騷對壘。
文情至此極矣。
^juan6(卷6)^ck89【高帝求賢詔】^f1^f2^n1
蓋聞王者莫高於周文、伯 ^f3者莫高於齊桓、皆待賢人而成名。
今天下賢者智能、豈特古之人乎、^f4患在人主不交故也、士奚由進。^f5
今吾以天之靈、賢士大夫、定有天下、以爲一家、^f6欲其長久、世世奉宗廟亡 ^f7絕也。^f8
賢人已與我共平之矣、而不與吾共安利之、可乎。^f9
賢士大夫有肯從我遊者、吾能尊顯之。^f10
布告天下、使明知朕意。
御史大夫昌 ^f11下相國、相國酇 ^f12侯 ^f13下諸侯王、御史中執法下郡守。^f14
其有意稱明德者、^f15必身勸爲之駕、^f16遣詣相國府、^f17署行義 ^f18年。^f19
有而弗言、^f20覺免。^f21
年老癃病、勿遣。
編按：高帝平日慢侮諸生、及天下旣定、乃屈意求賢、如恐不及、蓋知創業與守成異也。
漢室得人、其風動固爲有本。


^ck90【文帝議佐百姓詔】^f1^f2^n1
間 ^f3者數年比 ^f4不登、^f5又有水旱疾疫之災、朕甚憂之。
愚而不明、未達其咎。^f6
意者、朕之政有所失、而行有過與、乃天道有不順、地利或不得、人事多失和、鬼神廢不享與、何以致此。^f7
將百官之奉養或費、無用之事或多與、何其民食之寡乏也。^f8
夫度 ^f9田非益寡、而計民未加益、以口量地、其於古猶有餘、^f10而食之甚不足者、其咎安在。^f11
無乃百姓之從事於末、^f12以害農者蕃、^f13爲酒醪 ^f14以靡 ^f15穀者多、^f16六畜 ^f17之食焉者衆與。^f18
細大之義、吾未能得其中。^f19
其與丞相列侯吏二千石博士議之、有可以佐百姓者、率意遠思、無有所隱。^f20
編按：帝在位日久、佐民未嘗不至。
至是復議佐之之策、可見其愛民之心、愈久而不忘也。


^ck91【景帝令二千石修職詔】^f1^f2^n1
雕文刻鏤、^f3傷農事者也、錦繡纂組、^f4害女紅 ^f5者也。^f6
農事傷、則飢之本也、女紅害、則寒之原也。^f7
夫飢寒並至、而能無爲非者寡矣。^f8
朕親耕、后親桑、以奉宗廟粢盛 ^f9祭服、爲天下先。^f10
不受獻、減太官、省繇 ^f11賦、^f12欲天下務農蠶、素有畜 ^f13積、以備災害。^f14
彊毋攘弱、衆毋暴寡、老耆以壽終、幼孤得遂長。^f15
今歲或不登、民食頗寡、其咎安在。^f16
或詐僞爲吏、^f17吏以貨賂爲市、^f18漁奪百姓、侵牟萬民。^f19
縣丞、長吏也、^f20姦法與盜盜、甚無謂也。^f21
其令二千石、各修其職。^f22
不事官職、耗 ^f23亂者、^f24丞相以聞、請其罪。^f25
布告天下、使明知朕意。
編按：一念奢侈、飢寒立至、起手數言、窮極原委。
姦法與盜盜一語、透盡千古利弊。
國家最患在吏飽、府庫空虛、百姓窮困、而奸吏自富、此大害也。
二千石修職、誠足民本務。


^ck92【武帝求茂材異等詔】^f1^f2^n1
蓋有非常之功、必待非常之人、^f3故馬或奔踶 ^f4而致千里、^f5士或有負俗之累而立功名。^f6
夫泛 ^f7駕之馬、^f8跅 ^f9弛之士、^f10亦在御之而已。^f11
其令州郡察吏民、有茂材異等、^f12可爲將相、及使絕國者。^f13
編按：求材不拘資格、務期適用、漢世得人之盛、當自此詔開之。
至以可使絕國者、與將相並舉、蓋其窮兵好大。
一片雄心、言下不覺畢露。
與高帝大風歌、同一氣概。


^ck93【賈誼過秦論上】^f1^f2^n1
秦孝公據殽函之固、擁雍州之地、君臣固守、以窺周室。^f3
有席卷 ^f4天下包舉宇內囊括四海之意、并吞八荒之心。^f5
當是時也、商君 ^f6佐之、內立法度、務耕織、修守戰之具、外連衡 ^f7而鬭諸侯、^f8於是秦人拱手而取西河之外。^f9
孝公旣沒、惠文武昭、^f10蒙故業、因遺策、南取漢中、西舉巴蜀、東割膏腴之地、收要害之郡。^f11
諸侯恐懼、會盟而謀弱秦、不愛珍器重寶肥饒之地、以致天下之士、合從 ^f12締交、相與爲一。^f13
當此之時、齊有孟嘗、^f14趙有平原、^f15楚有春申、^f16魏有信陵、^f17此四君者、皆明智而忠信、寬厚而愛人、尊賢而重士。^f18
約從離衡、并韓、魏、燕、趙、宋、衛、中山之衆、於是六國之士、有甯越、^f19徐尚、^f20蘇秦、^f21杜赫 ^f22之屬爲之謀、齊明、^f23周最、^f24陳軫、^f25召 ^f26滑、^f27樓緩、^f28翟景、^f29蘇厲、^f30樂毅 ^f31之徒通其意、吳起、^f32孫臏、^f33帶佗、^f34兒 ^f35良、王廖、^f36田忌、^f37廉頗、趙奢 ^f38之倫制其兵。^f39
嘗以什倍之地、百萬之衆、叩關而攻秦、^f40秦人開關而延敵、九國之師、遁逃而不敢進、秦無亡矢遺鏃 ^f41之費、而天下諸侯已困矣。^f42
於是從散約解、爭割地而賂秦、^f43秦有餘力而制其弊、追亡逐北、伏尸百萬、流血漂櫓、^f44因利乘便、宰割天下、分裂河山、彊國請服、弱國入朝。^f45
施及孝文王、莊襄王、^f46享國之日淺、國家無事。^f47
及至始皇、^f48奮六世之餘烈、^f49振長策而御宇內、吞二周而亡諸侯、履至尊而制六合、執敲扑以鞭笞天下。^f50
威振四海、南取百越之地、以爲桂林象郡、^f51百越之君、俛 ^f52首係頸、委命下吏。^f53
乃使蒙恬、^f54北築長城而守藩籬、卻匈奴七百餘里、胡人不敢南下而牧馬、士不敢彎弓而報怨。^f55
於是廢先王之道、燔百家之言、以愚黔首。^f56
隳 ^f57名城、殺豪俊、收天下之兵聚之咸陽、銷鋒鍉、^f58鑄以爲金人十二、以弱天下之民。^f59
然後踐華爲城、因河爲池、^f60據億丈之城、臨不測之谿以爲固。^f61
良將勁弩、守要害之處、信臣精卒、陳利兵而誰何。^f62
天下已定、始皇之心、自以爲關中之固、金城千里、子孫帝王萬世之業也。^f63
始皇旣沒、餘威震於殊俗。^f64
然而 ^f65陳涉甕牖繩樞之子、氓隸之人、而遷徙之徒也。^f66
材能不及中庸、^f67非有仲尼墨翟之賢、陶朱猗頓之富。^f68
躡足行伍之間、俛 ^f69起阡陌之中、率罷 ^f70弊之卒、將數百之衆、^f71轉而攻秦、斬木爲兵、揭 ^f72竿爲旗、^f73天下雲集而響應、贏糧而景 ^f74從、山東豪俊、遂並起而亡秦族矣。^f75
且夫 ^f76天下非小弱也、雍州之地、殽函之固、自若也、陳涉之位、不尊於齊、楚、燕、趙、韓、魏、宋、衛、中山之君也、鋤耰棘 ^f77矜、^f78不銛 ^f79於鉤戟長鎩 ^f80也、^f81謫戍之衆、非抗於九國之師也、^f82深謀遠慮、行軍用兵之道、非及曩時之士也、^f83然而成敗異變、功業相反。^f84
試使山東之國、與陳涉度長絜大、比權量力、則不可同年而語矣。^f85
然秦以區區之地、致萬乘之權、招八州而朝同列、百有餘年矣。^f86
然後以六合爲家、殽函爲宮。
一夫作難、^f87而七廟隳、身死人手、爲天下笑者 ^f88何也、仁義不施、而攻守之勢異也。^f89
編按：過秦論者、論秦之過也。
秦過只是末仁義不施一句便斷盡、從前竟不說出。
層次敲擊、筆筆放鬆、正筆筆鞭緊、波瀾層折、姿態橫生、使讀者有一唱三歎之致。


^ck94【賈誼治安策一】^f1^f2^n1
夫樹國固、必相疑之勢、^f3下數 ^f4被其殃、上數爽其憂、甚非所以安上而全下也。^f5
今或親弟謀爲東帝、^f6親兄之子、西鄉 ^f7而擊、^f8今吳又見告矣。^f9
天子春秋鼎盛、^f10行義未過、^f11德澤有加焉、^f12猶尚如是、況莫大諸侯、權力且十此者乎。^f13
然而天下少安、何也、^f14大國之王、幼弱未壯、漢之所置傅相、方握其事。^f15
數年之後、諸侯之王、大抵皆冠、^f16血氣方剛、漢之傅相、稱病而賜罷、彼自丞尉以上、徧置私人、如此、有異淮南濟北之爲邪。^f17
此時而欲爲治安、雖堯舜不治。^f18
黃帝曰、日中必熭、^f19操刀必割。^f20
今令此道順而全安甚易、^f21不肯早爲、已迺 ^f22墮骨肉之屬而抗剄 ^f23之、^f24豈有異秦之季世乎。^f25
夫以天子之位、乘今之時、因天之助、尚憚以危爲安、以亂爲治。^f26
假設陛下居齊桓之處、^f27將不合諸侯而匡天下乎、^f28臣又知陛下有所必不能矣。^f29
假設天下如曩時、^f30淮陰侯尚王楚、^f31黥布王淮南、^f32彭越王梁、^f33韓信王韓、^f34張敖王趙、貫高爲相、^f35盧綰王燕、陳豨在代、^f36令此六七公者皆亡恙、當是時而陛下卽天子位、能自安乎、^f37臣有以知陛下之不能也。^f38
天下殽亂、高皇帝與諸公併 ^f39起、^f40非有仄 ^f41室之勢。
以豫席之也、^f42諸公幸者迺爲中涓、其次厪 ^f43得舍人、^f44材之不逮至遠也、^f45高皇帝以明聖威武、卽天子位、割膏腴之地、以王諸公、多者百餘城、少者迺三四十縣、惪 ^f46至渥也。^f47
然其後七年之間、反者九起、^f48陛下之與諸公、非親角材而臣之也、^f49又非身封王之也、^f50自高皇帝不能以是一歲爲安、故臣知陛下之不能也。^f51
然尚有可諉者曰疏、臣請試言其親者。^f52
假令悼惠王王齊、^f53元王王楚、^f54中子王趙、^f55幽王王淮陽、^f56共 ^f57王王梁、^f58靈王王燕、^f59厲王王淮南、^f60六七貴人皆亡恙、當是時陛下卽位、能爲治乎、^f61臣又知陛下之不能也。^f62
若此諸王、雖名爲臣、實皆有布衣昆弟之心、慮亡不帝制而天子自爲者、^f63擅爵人、赦死辠、^f64甚者或戴黃屋、^f65漢法令非行也、雖行不軌如厲王者、^f66令之不肯聽、召之安可致乎。^f67
幸而來至、法安可得加、動一親戚、天下圜 ^f68視而起、^f69陛下之臣、雖有悍如馮敬者、適啓其口、匕 ^f70首已陷其胸矣。^f71
陛下雖賢、誰與領此。^f72
故疏者必危、親者必亂、已然之效也。^f73
其異姓負彊而動者、漢已幸勝之矣、^f74又不易其所以然、同姓襲是跡而動、旣有徵矣、^f75其勢盡又復然、殃旤 ^f76之變、未知所移、明帝處之、尚不能以安、後世將如之何。^f77
屠牛坦 ^f78一朝解十二牛、而芒刃不頓 ^f79者、所排擊剝割、皆衆理解 ^f80也。^f81
至於髖 ^f82髀 ^f83之所、非斤則斧。^f84
夫仁義恩厚、人主之芒刃也、權勢法制、人主之斤斧也。^f85
今諸侯王、皆衆髖髀也、釋斤斧之用、而欲嬰以芒刃、^f86臣以爲不缺則折。^f87
胡不用之淮南濟北、勢不可也。^f88
臣竊跡前事、大抵彊者先反、淮陰王楚、最彊、則最先反、韓信倚胡、則又反、貫高因趙資、則又反、陳豨兵精、則又反、彭越用梁、則又反、黥布用淮南、則又反、盧綰最弱、最後反、^f89長沙迺在二萬五千戶耳、^f90功少而最完、勢疏而最忠、非獨性異人也、亦形勢然也。^f91
曩令樊酈 ^f92絳灌、^f93據數十城而王、今雖已殘亡可也。^f94
令信、越之倫、^f95列爲徹侯而居、^f96雖至今存可也。^f97
然則天下之大計可知已。^f98
欲諸王之皆忠附、則莫若令如長沙王。
欲臣子之勿葅醢、^f99則莫若令如樊、酈等。^f100
欲天下之治安、莫若衆建諸侯而少其力。^f101
力少則易使以義、國小則亡邪心、令海內之勢、如身之使臂、臂之使指、莫不制從、諸侯之君、不敢有異心、輻湊並進、而歸命天子。
雖在細民、且知其安、故天下咸知陛下之明。^f102
割地定制、令齊趙楚各爲若干國。^f103
使悼惠王幽王元王之子孫、畢以次各受祖之分地、地盡而止、及燕梁他國皆然、^f104其分地衆而子孫少者、建以爲國、空而置之、須其子孫生者、舉使君之、^f105諸侯之地、其削頗入漢者、爲徙其侯國、及封其子孫也、所以數償之、^f106一寸之地、一人之衆、天子亡所利焉、誠以定治而已、故天下咸知陛下之廉。^f107
地制一定、宗室子孫、莫慮不王、下無倍 ^f108畔 ^f109之心、上無誅伐之志、故天下咸知陛下之仁。^f110
法立而不犯、令行而不逆、貫高利幾之謀不生、^f111柴奇開章之計不萌、^f112細民鄉善、大臣致順、故天下咸知陛下之義。^f113
臥赤子天下之上而安、植遺腹、朝委裘、而天下不亂、^f114當時大治、後世誦聖。^f115
一動而五業附、陛下誰憚而久不爲此。^f116
天下之勢、方病大瘇、^f117一脛 ^f118之大幾如要、^f119一指之大幾如股、平居不可屈信、^f120一二指搐、^f121身慮無聊、^f122失今不治、必爲錮疾、後雖有扁 ^f123鵲、不能爲已。^f124
病非徒瘇也、又苦𨂂 ^f125盭。^f126
元王之子、帝之從弟也、^f127今之王者、從弟之子也、^f128惠王之子、親兄子也、^f129今之王者、兄子之子也、^f130親者或亡分地以安天下、^f131疏者或制大權以偪天子、^f132臣故曰、非徒病瘇也、又苦𨂂盭。^f133
可痛哭者、此病是也。
編按：是篇正對當時諸侯王僭儗地過古制發論、主意在衆建諸侯而少其力一句。
此句以前、言不若此而治安之難。
此句以後、言能若此而治安之易。
起結總是勉以及時速爲之意。
雖只重少同姓之力、卻將異姓層層較量、尤妙于賓主之法。


^ck95【鼂錯論貴粟疏】^f1^f2^f3^n1
聖王在上、而民不凍饑者、非能耕而食 ^f4之、織而衣 ^f5之也、爲 ^f6開其資財之道也。^f7
故堯禹有九年之水、湯有七年之旱、而國無捐瘠者、^f8以畜積多而備先具也。^f9
今海內爲一、土地人民之衆、不避禹湯、^f10加以亡天災數年之水旱、而畜積未及者、何也。
地有餘利、民有餘力、^f11生穀之土未盡墾、山澤之利未盡出也。^f12
游食之民、未盡歸農也。^f13
民貧則姦邪生、貧生於不足、不足生於不農、^f14不農則不地著、^f15不地著則離鄉輕家、民如鳥獸、^f16雖有高城深池、嚴法重刑、猶不能禁也。^f17
夫寒之於衣、不待輕煖、饑之於食、不待甘㫖、饑寒至身、不顧廉恥。^f18
人情一日不再食則饑、終歲不製衣則寒。
夫腹饑不得食、膚寒不得衣、雖慈母不能保其子、君安能以有其民哉。^f19
明主知其然也、^f20故務民於農桑、^f21薄賦斂、廣畜積、以實倉廩、備水旱、^f22故民可得而有也。^f23
民者在上所以牧之、趨利如水走下、四方無擇也。^f24
夫珠玉金銀、^f25饑不可食、寒不可衣、然而衆貴之者、以上用之故也。
其爲物輕微易藏、在於把握、可以周海內、而亡饑寒之患、此令臣輕背其主、而民易去其鄉、盜賊有所勸、亡逃者得輕資也。^f26
粟米布帛、生於地、長於時、聚於力、非可一日成也、數石之重、中人弗勝、^f27不爲姦邪所利、一日弗得、而饑寒至。^f28
是故明君貴五穀而賤金玉。^f29
今農夫五口之家、其服役者、不下二人、^f30其能耕者、不過百畝、^f31百畝之收、不過百石、^f32春耕夏耘、秋穫冬藏、伐薪樵、^f33治官府、給徭役、春不得避風塵、夏不得避暑熱、秋不得避陰雨、冬不得避寒凍、四時之間、無日休息。^f34
又私自送往迎來、弔死問疾、養孤長幼在其中。^f35
勤苦如此、尚復被水旱之災、急政暴虐、賦斂不時、朝令而暮改。^f36
當其有者、半賈 ^f37而賣、亡者取倍稱之息、^f38於是有賣田宅、鬻子孫、以償債者矣。^f39
而商賈、^f40大者積貯倍息、小者坐列販賣、操其奇贏、日游都市、^f41乘上之急、所賣必倍。
故其男不耕耘、女不蠶織、衣必文采、食必粱肉。
亡農夫之苦、有阡陌之得、因其富厚、交通王侯、力過吏勢、以利相傾、千里游敖、^f42冠蓋相望、乘堅策肥、^f43履絲曳 ^f44縞。^f45
此商人所以兼并農人、農人所以流亡者也。^f46
今法律賤商人、商人已富貴矣、尊農夫、農夫已貧賤矣、故俗之所貴、主之所賤也、^f47吏之所卑、法之所尊也。^f48
上下相反、好惡乖迕、^f49而欲國富法立、不可得也。^f50
方今之務、莫若使民務農而已矣。
欲民務農、在於貴粟、貴粟之道、在於使民以粟爲賞罰。^f51
今募天下入粟縣官、得以拜爵、得以除罪、如此富人有爵、農民有錢、粟有所渫。^f52
夫能入粟以受爵、皆有餘者也、^f53取於有餘、以供上用、則貧民之賦可損、所謂損有餘補不足、令出而民利者也。^f54
順於民心、所補者三、一曰主用足、二曰民賦少、三曰勸農功。^f55
今令民有車騎馬一匹者、復卒三人、^f56車騎者、天下武備也、故爲復卒。^f57
神農之教曰、有石城十仞、湯池百步、帶甲百萬、而無粟、弗能守也。
以是觀之、粟者、王者大用、政之本務。^f58
令民入粟受爵、至五大夫以上、迺復一人耳。^f59
此其與騎馬之功、相去遠矣。^f60
爵者、上之所擅、出於口而無窮。
粟者、民之所種、生於地而不乏。^f61
夫得高爵與免罪、人之所甚欲也。^f62
使天下人入粟於邊、以受爵免罪、不過三歲、塞下之粟必多矣。^f63
編按：此篇大意、只在入粟于邊、以富強其國。
故必使民務農、務農在貴粟、貴粟在以粟爲賞罰。
一意相承、似開後世賣鬻之漸。
然錯爲足邊儲計、因發此論、固非泛談。


^ck96【鄒陽獄中上梁王書】^f1^f2^n1
鄒陽 ^f3從梁孝王 ^f4游。
陽爲人有智略、忼慨不苟合、介於羊勝公孫詭之間。^f5
勝等疾陽、惡之孝王。^f6
孝王怒、下陽吏、將殺之。
陽迺從獄中上書曰、臣聞忠無不報、信不見疑、^f7臣常以爲然、徒虛語耳。^f8
昔荊軻慕燕丹之義、白虹貫日、太子畏之。^f9
衛先生爲秦畫長平之事、太白食昴、昭王疑之。^f10
夫精變天地、而信不諭兩主、豈不哀哉。^f11
今臣盡忠竭誠、畢議願知、^f12左右不明、卒從吏訊、爲世所疑、^f13是使荊軻衛先生復起、而燕秦不寤也、願大王熟察之。
昔玉人獻寶、楚王誅之、^f14李斯竭忠、胡亥極刑、^f15是以箕子陽狂、接輿避世、^f16恐遭此患也、願大王察玉人李斯之意、而後楚王胡亥之聽、毋使臣爲箕子接輿所笑。
臣聞比干剖心、子胥鴟夷、^f17臣始不信、迺今知之、願大王熟察、少加憐焉。^f18
語曰、有白頭如新、傾蓋如故。^f19
何則、知與不知也。^f20
故樊於期逃秦之燕、藉荊軻首以奉丹事。^f21
王奢去齊之魏、臨城自剄、以卻齊而存魏。^f22
夫王奢樊於期、非新於齊秦而故於燕魏也、所以去二國死兩君者、行合於志、慕義無窮也。^f23
是以蘇秦不信於天下、爲燕尾生、^f24白圭戰亡六城、爲魏取中山、^f25何則、誠有以相知也。^f26
蘇秦相燕、人惡之燕王、燕王按劍而怒、食 ^f27以駃 ^f28騠。^f29
白圭顯於中山、^f30人惡之於魏文侯、文侯賜以夜光之璧。^f31
何則、兩主二臣、剖心析肝相信、豈移於浮辭哉。^f32
故女無美惡、入宮見妒、士無賢不肖、入朝見嫉。^f33
昔司馬喜臏 ^f34腳於宋、卒相中山、^f35范雎拉 ^f36脅折齒於魏、卒爲應侯、^f37此二人者、皆信必然之畫、^f38捐朋黨之私、挾孤獨之交、故不能自免於嫉妒之人也。^f39
是以申徒狄蹈雍之河、^f40徐衍負石入海、^f41不容於世、義不苟取比周於朝、以移主上之心。^f42
故百里奚乞食於道路、繆公委之以政、^f43甯戚飯牛車下、桓公任之以國。^f44
此二人者、豈素宦於朝、借譽於左右、然後二主用之哉。
感於心、合於行、堅如膠漆、昆弟不能離、豈惑於衆口哉。^f45
故偏聽生姦、獨任成亂。
昔魯聽季孫之說逐孔子、^f46宋任子冉之計囚墨翟、^f47夫以孔墨之辯、不能自免於讒諛、而二國以危、何則、衆口鑠金、積毀銷骨也。^f48
秦用戎人由余而伯中國、^f49齊用越人子臧而彊威宣、^f50此二國豈係於俗、牽於世、繫奇偏之浮辭哉、公聽並觀、垂明當世。^f51
故意合、則吳越爲兄弟、由余子臧是矣。
不合、則骨肉爲讎敵、朱象管蔡是矣。^f52
今人主誠能用齊秦之明、後宋魯之聽、則五伯不足侔、而三王易爲也。^f53
是以聖王覺寤、損子之之心、而不說田常之賢、^f54封比干之後、修孕婦之墓、^f55故功業覆於天下、何則、欲善亡厭也。
夫晉文親其讎、彊伯諸侯、齊桓用其仇、而一匡天下、^f56何則、慈仁殷勤、誠加於心、不可以虛辭借也。^f57
至夫秦用商鞅之法、東弱韓魏、立彊天下、卒車裂之。
越用大夫種之謀、禽 ^f58勁吳而伯中國、遂誅其身。^f59
是以孫叔敖三去相而不悔、於 ^f60陵子仲辭三公、爲人灌園。^f61
今人主誠能去驕傲之心、懷可報之意、^f62披心腹、^f63見情素、墮肝膽、^f64施德厚、終與之窮達、無愛於士、^f65則桀之犬可使吠 ^f66堯、跖之客可使刺由、^f67何況因萬乘之權、假聖王之資乎。
然則荊軻湛 ^f68七族、要 ^f69離燔妻子、^f70豈足爲大王道哉。^f71
臣聞明月之珠、夜光之璧、以闇 ^f72投人於道、衆莫不按劍相眄 ^f73者、^f74何則、無因而至前也。
蟠 ^f75木根柢、^f76輪囷 ^f77離奇、^f78而爲萬乘器者、^f79以左右先爲之容也。^f80
故無因而至前、雖出隨珠和璧、^f81秪 ^f82怨結而不見德。
有人先游、^f83則枯木朽株、樹功而不忘。^f84
今夫天下布衣窮居之士、身在貧羸、^f85雖蒙堯舜之術、挾伊管之辯、^f86懷龍逢 ^f87比干之意、^f88而素無根柢之容、雖極精神、欲開忠於當世之君、則人主必襲按劍相眄之迹矣。
是使布衣之士、不得爲枯木朽株之資也。^f89
是以聖王制世御俗、獨化於陶 ^f90鈞之上、^f91而不牽乎卑亂之語、不奪乎衆多之口、故秦皇帝任中庶子蒙嘉之言以信荊軻、而匕 ^f92首竊發、^f93周文王獵涇渭、載呂尚歸、以王天下、^f94秦信左右而亡、周用烏集而王。^f95
何則、以其能越攣拘之語、馳域外之議、獨觀乎昭曠之道也。^f96
今人主沉諂諛之辭、牽帷廧 ^f97之制、^f98使不羈之士、與牛驥同皁。^f99
此鮑焦所以憤於世也。^f100
臣聞盛飾入朝者、不以私汙義、底 ^f101厲 ^f102名號者、不以利傷行。
故里名勝母、曾子不入、^f103邑號朝歌、墨子回車。^f104
今欲使天下寥廓之士、^f105籠於威重之權、脅於位勢之貴、回面污行、以事諂諛之人、而求親近於左右、則士有伏死堀 ^f106穴巖藪之中耳、安有盡忠信而趨闕下者哉。^f107
編按：此書詞多偶儷、意多重複、蓋情至窘迫、嗚咽涕洟、故反覆引喻、不能自已耳。
其間段落雖多、其實不過五大段文字。
每一援引一結束、卽以是以字故字接下。
斷而不斷、一氣呵成。


^ck97【司馬相如上書諫獵】^f1^n1
相如從上至長楊獵、^f2是時天子 ^f3方好自擊熊豕、馳逐壄 ^f4獸。
相如因上疏諫曰、臣聞物有同類而殊能者、^f5故力稱烏獲、捷言慶忌、勇期賁育。^f6
臣之愚、竊以爲人誠有之、獸亦宜然。^f7
今陛下好陵阻險、射 ^f8猛獸、卒 ^f9然遇逸材之獸、駭不存之地、犯屬車之清塵、^f10輿不及還 ^f11轅、人不暇施巧、雖有烏獲逢 ^f12蒙之技不能用、枯木朽株、盡爲難矣。^f13
是胡越起於轂下、而羌夷接軫也、豈不殆哉。^f14
雖萬全無患、然本非天子之所宜近也。^f15
且夫清道而後行、中路而馳、猶時有銜橛 ^f16之變。^f17
況乎涉豐草、騁邱墟、^f18前有利獸之樂、而內無存變之意、^f19其爲害也不亦難矣。^f20
夫輕萬乘之重、不以爲安樂、出萬有一危之塗以爲娛、^f21臣竊爲陛下不取。^f22
蓋明者遠見於未萌、而知者避危於無形、旤 ^f23固多藏於隱微、而發於人之所忽者也。^f24
故鄙諺曰、家絫 ^f25千金、坐不垂堂。^f26
此言雖小、可以諭大、^f27臣願陛下留意幸察。
編按：卒然遇獸一段、寫獸之駭發。
清道後行一段、寫人之不意。
末復反覆申明之、悚然可畏之中、復委婉易聽。
武帝所以善之也。


^ck98【李陵答蘇武書】^f1^f2^n1
子卿 ^f3足下、勤宣令德、策名清時、榮問 ^f4休暢、幸甚幸甚。^f5
遠託異國、昔人所悲、望風懷想、能不依依。^f6
昔者不遺、遠辱還答、^f7慰誨勤勤、有踰骨肉、陵雖不敏、能不慨然。^f8
自從初降、以至今日、身之窮困、獨坐愁苦。
終日無覩、但見異類、韋韝 ^f9毳 ^f10幕、^f11以禦風雨、^f12羶 ^f13肉酪 ^f14漿、以充飢渴、^f15舉目言笑、誰與爲歡。
胡地玄冰、邊土慘裂、^f16但聞悲風蕭條之聲、涼秋九月、塞外草衰、夜不能寐、側耳遠聽、胡笳 ^f17互動、^f18牧馬悲鳴、吟嘯成羣、邊聲四起、^f19晨坐聽之、不覺淚下。
嗟乎子卿、陵獨何心、能不悲哉。^f20
與子別後、益復無聊、上念老母、臨年被戮、妻子無辜、並爲鯨鯢、^f21身負國恩、爲世所悲、子歸受榮、我留受辱、命也何如。^f22
身出禮義之鄉、而入無知之俗、違棄君親之恩、長爲蠻夷之域、傷已、令先君之嗣、^f23更成戎狄之族、又自悲矣。^f24
功大罪小、不蒙明察、孤負陵心區區之意、^f25每一念至、忽然忘生。
陵不難刺 ^f26心以自明、刎頸以見志、^f27顧國家於我已矣、^f28殺身無益、適足增羞、故每攘臂忍辱、^f29輒復苟活。^f30
左右之人、^f31見陵如此、以爲不入耳之歡、來相勸勉、異方之樂、^f32秪 ^f33令人悲、增忉 ^f34怛耳。^f35
嗟乎子卿、人之相知、貴相知心、前書倉卒、^f36未盡所懷、故復略而言之。^f37
昔先帝授陵步卒五千、出征絕域、^f38五將失道、陵獨遇戰、^f39而裹萬里之糧、帥徒步之師、出天漢之外、^f40入彊胡之域、以五千之眾、對十萬之軍、策疲乏之兵、當新羈之馬、^f41然猶斬將搴 ^f42旗、追奔逐北、^f43滅跡掃塵、斬其梟帥、^f44使三軍之士、視死如歸、陵也不才、希當大任、意謂此時、功難堪矣。^f45
匈奴旣敗、舉國興師、更練精兵、彊踰十萬、單 ^f46于臨陣、親自合圍、^f47客主之形、旣不相如、^f48步馬之勢、又甚懸絕。^f49
疲兵再戰、一以當千、然猶扶乘創 ^f50痛、決命爭首、^f51死傷積 ^f52野、餘不滿百、而皆扶病、不任干戈。
然陵振臂一呼、創病皆起、舉刃指虜、胡馬奔走、兵盡矢窮、人無尺鐵、猶復徒首奮呼、爭爲先登。^f53
當此時也、天地爲陵震怒、戰士爲陵飲血。^f54
單于謂陵不可復得、便欲引還、^f55而賊臣教之、遂使復戰、^f56故陵不免耳。^f57
昔高皇帝以三十萬衆、困於平城、當此之時、猛將如雲、謀臣如雨、然猶七日不食、僅乃得免。
況當陵者、豈易爲力哉。^f58
而執事者云云、苟怨陵以不死。^f59
然陵不死、罪也、^f60子卿視陵、豈偷生之士、而惜死之人哉、寧有背君親、捐妻子、而反爲利者乎。^f61
然陵不死、有所爲也、故欲如前書之言、報恩於國主耳、^f62誠以虛死不如立節、滅名不如報德也。
昔范蠡不殉會稽之恥、曹沬 ^f63不死三敗之辱、卒復句踐之讎、報魯國之羞、區區之心、竊慕此耳。^f64
何圖志未立而怨已成、計未從而骨肉受刑、此陵所以仰天椎心而泣血也。^f65
足下又云、漢與功臣不薄。
子爲漢臣、安得不云爾乎。^f66
昔蕭樊囚縶、^f67韓彭葅醢、^f68鼂 ^f69錯受戮、^f70周魏見辜、^f71其餘佐命立功之士、賈誼亞夫之徒、皆信命世之才、抱將相之具、而受小人之讒、並受禍敗之辱、卒使懷才受謗、能不得展、彼二子之遐舉、誰不爲之痛心哉。^f72
陵先將軍、功略蓋天地、義勇冠三軍、徒失貴臣之意、剄身絕域之表、此功臣義士、所以負戟而長歎者也、何謂不薄哉。^f73
且足下昔以單車之使、適萬乘之虜、遭時不遇、至于伏劍不顧、流離辛苦、幾死朔北之野。^f74
丁年奉使、皓首而歸、^f75老母終堂、生妻去帷、^f76此天下所希聞、古今所未有也。^f77
蠻貊之人、尚猶嘉子之節、況爲天下之主乎。^f78
陵謂足下當享茅土之薦、受千乘之賞、^f79聞子之歸、賜不過二百萬、位不過典屬國、^f80無尺土之封、加子之勤、^f81而妨功害能之臣、盡爲萬戶侯、親戚貪佞之類、悉爲廊廟宰、子尚如此、陵復何望哉。
且漢厚誅陵以不死、薄賞子以守節、欲使遠聽之臣、^f82望風馳命、^f83此實難矣、所以每顧而不悔者也。^f84
陵雖孤恩、漢亦負德。^f85
昔人有言、雖忠不烈、視死如歸。^f86
陵誠能安、而主豈復能眷眷乎。^f87
男兒生以不成名、死則葬蠻夷中、誰復能屈身稽顙、還向北闕、使刀筆之吏、弄其文墨邪、^f88願足下勿復望陵。^f89
嗟乎子卿、夫復何言、相去萬里、人絕路殊、生爲別世之人、死爲異域之鬼、長與足下、生死辭矣。^f90
幸謝故人、勉事聖君。^f91
足下胤子無恙、勿以爲念。^f92
努力自愛、時因北風、復惠德音。^f93
李陵頓首。
編按：天漢二年、陵率步卒五千人出塞、與單于戰、力屈乃降匈奴。
中與蘇武相見。
武得歸、爲書與陵、令歸漢。
陵作此書答之、一以自白心事、一以咎漢負功。
文情感憤壯烈、幾于動風雨而泣鬼神、除子卿自己、更無餘人可以代作、蘇子瞻謂齊梁小兒爲之、未免大言欺人。


^ck99【路溫舒尚德緩刑書】^f1^f2^n1
昭帝崩、昌邑王賀廢、宣帝初卽位。^f3
路溫舒 ^f4上書、言宜尚德緩刑。
其辭曰、臣聞齊有無知之禍、而桓公以興、^f5晉有驪姬之難、而文公用伯、^f6近世趙王不終、諸呂作亂、而孝文爲太宗、^f7由是觀之、禍亂之作、將以開聖人也。^f8
故桓文扶微興壞、尊文武之業、澤加百姓、功潤諸侯、雖不及三王、天下歸仁焉。^f9
文帝永思至德、以承天心、崇仁義、省刑罰、通關梁、一遠近、敬賢如大賓、愛民如赤子、內恕情之所安、而施之於海內、^f10是以囹 ^f11圄 ^f12空虛、^f13天下太平。^f14
夫繼變化之後、必有異舊之恩、此賢聖所以昭天命也。^f15
往者昭帝卽世而無嗣、大臣憂戚、焦心合謀、皆以昌邑尊親、援而立之、然天不授命、淫亂其心、遂以自亡、深察禍變之故、迺皇天之所以開至聖也。^f16
故大將軍 ^f17受命武帝、股肱漢國、披肝膽、^f18決大計、黜亡義、^f19立有德、^f20輔天而行、然後宗廟以安、天下咸寧。
臣聞春秋正卽位、大一統而慎始也、^f21陛下初登至尊、與天合符、宜改前世之失、正始受命之統、滌煩文、除民疾、存亡繼絕、以應天意。^f22
臣聞秦有十失、其一尚存、治獄之吏是也。^f23
秦之時、羞文學、^f24好武勇、^f25賤仁義之士、^f26貴治獄之吏、^f27正言者謂之誹謗、^f28遏過者謂之妖言、^f29故盛服先生、不用於世、^f30忠良切言、皆鬱於胸、^f31譽諛之聲、日滿於耳、^f32虛美熏心、實禍蔽塞、^f33此乃秦之所以亡天下也。^f34
方今天下、賴陛下恩厚、亡金革之危、飢寒之患、父子夫妻、戮 ^f35力安家、^f36然太平未洽者、獄亂之也。^f37
夫獄者、天下之大命也、^f38死者不可復生、𢇍 ^f39者不可復屬、^f40書曰、與其殺不辜、寧失不經。^f41
今治獄吏則不然、上下相敺、^f42以刻爲明、深者獲公名、平者多後患、故治獄之吏皆欲人死、非憎人也、自安之道、在人之死、^f43是以死人之血、流離於市、被刑之徒、比肩而立、大辟 ^f44之計、歲以萬數、此仁聖之所以傷也、太平之未洽、凡以此也。^f45
夫人情安則樂生、痛則思死、棰楚之下、何求而不得、^f46故囚人不勝 ^f47痛、則飾辭以視 ^f48之、^f49吏治者利其然、則指道以明之、^f50上奏畏卻、則鍛練而周內 ^f51之、^f52蓋奏當 ^f53之成、^f54雖咎繇 ^f55聽之、猶以爲死有餘辜、何則、成練者衆、文致之罪明也。^f56
是以獄吏專爲深刻、殘賊而亡極、媮 ^f57爲一切、^f58不顧國患、此世之大賊也。
故俗語曰、畫地爲獄議不入、刻木爲吏期不對。^f59
此皆疾吏之風、悲痛之辭也。
故天下之患、莫深於獄、敗法亂正、離親塞道、莫甚乎治獄之吏、此所謂一尚存者也。^f60
臣聞烏鳶之卵不毀、而後鳳皇集、誹謗之罪不誅、而後良言進、故古人有言、山藪藏疾、川澤納污、瑾瑜匿惡、國君含詬。^f61
唯陛下除誹謗以招切言、開天下之口、廣箴諫之路、掃亡秦之失、尊文武之德、省法制、寬刑罰、以廢治獄、則太平之風、可興於世、永履和樂、與天亡極。^f62
天下幸甚。
上善其言。
編按：論者謂宣帝好刑名之學、溫舒此疏、切中其病、非也。
是時宣帝初立、未有施行。
蓋自武帝後、法益煩苛、宣帝卽位、溫舒冀一掃除之、故發此論。
其言深切悲痛、宣帝亦爲之感悟。


^ck100【楊惲報孫會宗書】^f1^f2^n1
惲 ^f3旣失爵位家居、^f4治產業、起室宅、以財自娛。^f5
歲餘、其友人安定太守西河孫會宗、知略士也、與惲書諫戒之。
爲言大臣廢退、當闔門惶懼、爲可憐之意、不當治產業、通賓客、有稱譽。
惲宰相子、^f6少顯朝廷、一朝晻 ^f7昧、語言見廢、內懷不服。
報會宗書曰、惲材朽行穢、文質無所底、^f8幸賴先人 ^f9餘業、得備宿衛、^f10遭遇時變、以獲爵位、^f11終非其任、卒與禍會。^f12
足下哀其愚、蒙賜書教督以所不及、殷勤甚厚。^f13
然竊恨足下不深推其終始、而猥隨俗之毀譽也、^f14言鄙陋之愚心、若逆指而文過、^f15默而息乎、恐違孔氏各言爾志之義、故敢略陳其愚、唯君子察焉。^f16
惲家方隆盛時、乘朱輪者十人、^f17位在列卿、爵爲通侯、總領從官、與聞政事、曾不能以此時有所建明、以宣德化、又不能與羣僚同心并力、陪輔朝廷之遺忘、^f18已負竊位素餐之責久矣。^f19
懷祿貪勢、不能自退、遭遇變故、橫被口語、^f20身幽北闕、妻子滿獄。^f21
當此之時、自以夷滅不足以塞責、^f22豈意得全首領、復奉先人之邱墓乎。^f23
伏惟聖主之恩、不可勝 ^f24量、^f25君子游道、樂以忘憂、^f26小人全軀、說以忘罪。^f27
竊自私念、過已大矣、行已虧矣、長爲農夫、以沒世矣。^f28
是故身率妻子、戮力耕桑、灌園治產、以給公上、^f29不意當復用此爲譏議也。^f30
夫人情所不能止者、聖人弗禁、^f31故君父至尊親、送其終也、有時而旣。^f32
臣之得罪、已三年矣、^f33田家作苦、歲時伏臘、烹羊炰羔、斗酒自勞。^f34
家本秦也、能爲秦聲、婦趙女也、雅善鼓瑟、奴婢歌者數人、酒後耳熱、仰天拊缶、而呼烏烏。^f35
其詩曰、田彼南山、蕪穢不治、^f36種一頃豆、落而爲萁。^f37
人生行樂耳、須富貴何時。^f38
是日也、拂衣而喜、奮褎 ^f39低昂、頓足起舞、誠淫荒無度、不知其不可也。^f40
惲幸有餘祿、方糴賤販貴、逐什一之利、此賈豎之事、汙辱之處、惲親行之、下流之人、衆毀所歸、不寒而栗。^f41
雖雅知惲者、猶隨風而靡、尚何稱譽之有。^f42
董生不云乎、明明求仁義、常恐不能化民者、卿大夫意也、明明求財利、尚恐困乏者、庶人之事也。^f43
故道不同、不相爲謀、^f44今子尚安得以卿大夫之制而責僕哉。^f45
夫西河魏土、^f46文侯所興、有段干木、田子方 ^f47之遺風、漂 ^f48然皆有節概、知去就之分。^f49
頃者、足下離舊土、臨安定、安定山谷之間、昆戎舊壤、子弟貪鄙、豈習俗之移人哉、於今迺睹子之志矣。^f50
方當盛漢之隆、願勉旃、毋多談。^f51
編按：惲、太史公外孫、其報會宗書、宛然外祖答任安書風致。
辭氣怨激、竟遭慘禍。
宣帝處惲、不以戴長樂所告事、而以報會宗一書、異哉帝之失刑也。


^ck101【光武帝臨淄勞耿弇】^f1^f2^n1
車駕至臨淄、自勞軍、羣臣大會。^f3
帝謂弇 ^f4曰、昔韓信破歷下以開基、今將軍攻祝阿以發迹、此皆齊之西界、功足相方。^f5
而韓信襲擊已降、將軍獨拔勍敵、其功乃難於信也。^f6
又田橫烹酈生、及田橫降、高帝詔衛尉不聽爲仇、^f7張步前亦殺伏隆、若步來歸命、吾當詔大司徒釋其怨、^f8又事尤相類也。^f9
將軍前在南陽、建此大策、常以爲落落難合、有志者事竟成也。^f10
編按：前一段、表弇之功。
末一段、佳弇之志。
中間將自己處張步、與高帝處田橫、比方一番、以動步歸誠之意。
英主作用、全在此數語。


^ck102【馬援戒兄子嚴敦書】^f1^f2^n1
援兄子嚴敦、並喜譏議、而通輕俠客。
援前在交趾、^f3還書誡之曰、吾欲汝曹聞人過失、^f4如聞父母之名、耳可得聞、口不可得言也。^f5
好議論人長短、妄是非正法、此吾所大惡也、寧死不願聞子孫有此行也。^f6
汝曹知吾惡之甚矣、^f7所以復言者、施衿結縭、^f8申父母之戒、欲使汝曹不忘之耳。^f9
龍伯高 ^f10敦厚周慎、^f11口無擇言、謙約節儉、廉公有威、^f12吾愛之重之、願汝曹效之。
杜季良 ^f13豪俠好義、^f14憂人之憂、樂人之樂、清濁無所失、^f15父喪致客、數郡畢至、^f16吾愛之重之、不願汝曹效也。^f17
效伯高不得、猶爲謹敕之士、所謂刻鵠不成、尚類鶩 ^f18者也。
效季良不得、陷爲天下輕薄子、所謂畫虎不成、反類狗者也。^f19
訖 ^f20今季良尚未可知、郡將下車輒切齒、州郡以爲言、吾常爲寒心、是以不願子孫效也。^f21
編按：戒兄子書、諄諄以黜浮返朴爲計、其關係世敎不淺。


^ck103【諸葛亮前出師表】^f1^f2^n1
臣亮言、先帝創業未半、而中道崩殂。^f3
今天下三分、^f4。
益州疲敝、^f5此誠危急存亡之秋也。^f6
然侍衛之臣、不懈於內、忠志之士、忘身於外者、蓋追先帝之殊遇、欲報之於陛下也。^f7
誠宜開張聖聽、以光先帝遺德、恢宏志士之氣、不宜妄自菲薄、引喻失義、以塞忠諫之路也。^f8
宮中府中、俱爲一體、陟罰臧否、^f9不宜異同。^f10
若有作姦犯科、^f11及爲忠善者、^f12宜付有司、論其刑賞、^f13以昭陛下平明之治、^f14不宜偏私、使內外異法也。^f15
侍中侍郎郭攸之、費褘、^f16董允等、^f17此皆良實、志慮忠純、是以先帝簡拔以遺陛下、愚以爲宮中之事、事無大小、悉以咨之、然後施行、必能裨 ^f18補闕漏、有所廣益。^f19
將軍向寵、^f20性行淑均、曉暢軍事、試用於昔日、先帝稱之曰能、是以衆議舉寵以爲督、愚以爲營中之事、事無大小、悉以咨之、必能使行陣和穆、優劣得所也。^f21
親賢臣、遠小人、此先漢所以興隆也。
親小人、遠賢臣、此後漢所以傾頹也。^f22
先帝在時、每與臣論此事、^f23未嘗不歎息痛恨於桓靈也。^f24
侍中尚書 ^f25長史 ^f26參軍、^f27此悉貞亮死節之臣也、願陛下親之信之、則漢室之隆、可計日而待也。^f28
臣本布衣、躬耕於南陽、^f29苟全性命於亂世、不求聞達於諸侯、^f30先帝不以臣卑鄙、猥自枉屈、三顧臣於草廬之中、諮臣以當世之事、由是感激、遂許先帝以驅馳。^f31
後值傾覆、^f32受任於敗軍之際、奉命於危難之間、爾來二十有一年矣。^f33
先帝知臣謹慎、^f34故臨崩寄臣以大事也。^f35
受命以來、夙夜憂歎、恐託付不效、以傷先帝之明、故五月渡瀘、^f36深入不毛、^f37今南方已定、兵甲已足、當獎帥三軍、北定中原、^f38庶竭駑鈍、攘除姦凶、興復漢室、還於舊都。^f39
此臣之所以報先帝、而忠陛下之職分也。^f40
至於斟酌損益、進盡忠言、則攸之、褘、允之任也。^f41
願陛下託臣以討賊興復之效、不效則治臣之罪、以告先帝之靈。
若無興德之言、則責攸之、褘、允等之慢、以彰其咎。^f42
陛下亦宜自謀、以咨諏善道、察納雅言、深追先帝遺詔。^f43
臣不勝 ^f44受恩感激、今當遠離、臨表涕泣、不知所云。
編按：後主建興五年、諸葛孔明率軍北駐漢中、以圖中原、臨發上此疏。
大意只重親賢遠佞、而親賢尤爲遠佞之本。
故始以開張聖德起、末以咨諏察納收。
篇中十三引先帝、勤勤懇懇、皆根極至誠之言、自是至文。


^ck104【諸葛亮後出師表】^f1^f2^n1
先帝慮漢賊不兩立、王業不偏安、故託臣以討賊也。^f3
以先帝之明、量臣之才、故知臣伐賊、才弱敵彊也、然不伐賊、王業亦亡、惟坐而待亡、孰與伐之、是故託臣而弗疑也。^f4
臣受命之日、寢不安席、食不甘味、思惟北征、宜先入南、故五月渡瀘、深入不毛、并日而食、^f5臣非不自惜也、^f6顧王業不可偏安於蜀都、故冒危難以奉先帝之遺意、^f7而議者謂爲非計。^f8
今賊適疲於西、^f9又務於東、^f10兵法乘勞、此進趨之時也、^f11謹陳其事如左。^f12
高帝明並日月、謀臣淵深、然涉險被創、^f13危然後安、今陛下未及高帝、謀臣不如良平、^f14而欲以長策取勝、坐定天下、此臣之未解一也。^f15
劉繇、王朗、各據州郡、^f16論安言計、動引聖人、^f17羣疑滿腹、衆難塞胸、^f18今歲不戰、明年不征、使孫策 ^f19坐大、遂幷江東、^f20此臣之未解二也。^f21
曹操智計、殊絕於人、其用兵也、髣髴孫吳、^f22然困於南陽、^f23險於烏巢、^f24危於祁連、^f25偪於黎陽、^f26幾敗北山、^f27殆死潼關、^f28然後僞定一時爾。^f29
況臣才弱、而欲以不危而定之、此臣之未解三也。^f30
曹操五攻昌霸不下、^f31四越巢湖不成、^f32任用李服而李服圖之、^f33委任夏侯而夏侯敗亡、^f34先帝每稱操爲能、猶有此失、況臣駑下、何能必勝、此臣之未解四也。^f35
自臣到漢中、^f36中間朞年耳、然喪 ^f37趙雲陽羣馬玉閻芝丁立白壽劉郃 ^f38鄧銅等及曲長屯將七十餘人、^f39突將無前、^f40賨 ^f41叟青羌、^f42散騎武騎、^f43一千餘人、^f44此皆數十年之內、所糾合四方之精銳、非一州之所有、若復數年、則損三分之二也、當何以圖敵、此臣之未解五也。^f45
今民窮兵疲、而事不可息、事不可息、則住與行、^f46勞費正等、而不及早圖之、欲以一州之地、與賊持久、此臣之未解六也。^f47
夫難平者事也、^f48昔先帝敗軍於楚、^f49當此時、曹操拊手、謂天下已定、^f50然後先帝東連吳越、^f51西取巴蜀、^f52舉兵北征、夏侯授首、^f53此操之失計、而漢事將成也。^f54
然後吳更違盟、關羽毀敗、^f55秭 ^f56歸蹉跌、^f57曹丕稱帝、^f58凡事如是、難可逆料。^f59
臣鞠躬盡力、死而後已、至於成敗利鈍、非臣之明所能逆覩也。^f60
編按：時曹休爲吳所敗、魏兵東下、關中虛弱、孔明欲出兵擊魏、羣臣多以爲疑、乃上此疏、伸討賊之義、盡託孤之責、以教萬世之爲人臣者。
鞠躬盡力、死而後已之言、凜然與日月爭光。
前表開導昏庸、後表審量形勢、非抱忠貞者不欲言、非懷經濟者不能言也。
^juan7(卷7)^ck105^ak4【唐】【陳情表】^f1^f2^n1
臣密言、^f3臣以險釁、夙遭閔凶。^f4
生孩六月、慈父見背。^f5
行年四歲、舅奪母志。^f6
祖母劉、愍臣孤弱、躬親撫養。
臣少多疾病、九歲不行。
零丁孤苦、至於成立。^f7
旣無伯叔、終鮮 ^f8兄弟。
門衰祚薄、^f9晚有兒息。^f10
外無朞功強 ^f11近之親、內無應門五尺之童。^f12
煢煢孑立、形影相弔。^f13
而劉夙嬰疾病、^f14常在牀蓐。^f15
臣侍湯藥、未嘗廢離。^f16
逮奉聖朝、^f17沐浴清化。
前太守臣逵、察臣孝廉。
後刺史臣榮、舉臣秀才。
臣以供養 ^f18無主、^f19辭不赴命。^f20
詔書特下、拜臣郎中。
尋蒙國恩、除臣洗馬。^f21
猥 ^f22以微賤、當侍東宮、非臣隕首所能上報、^f23臣具以表聞、辭不就職。^f24
詔書切峻、責臣逋慢。
郡縣逼迫、催臣上道。
州司臨門、急於星火。^f25
臣欲奉詔奔馳、則劉病日篤。
欲苟順私情、則告訴不許。^f26
臣之進退、實爲狼狽。^f27
伏惟聖朝以孝治天下、凡在故老、猶蒙矜育。^f28
況臣孤苦、特爲尤甚。
且臣少仕僞朝、^f29歷職郎署。^f30
本圖宦達、不矜名節。^f31
今臣亡國賤俘、^f32至微至陋。
過蒙拔擢、寵命優渥、豈敢盤桓、有所希冀。^f33
但以劉日薄 ^f34西山、氣息奄奄、人命危淺、朝不慮夕。^f35
臣無祖母、無以至今日。
祖母無臣、無以終餘年。
母孫二人、更 ^f36相爲命、是以區區不能廢遠。^f37
臣密今年四十有四、祖母劉今年九十有六、是臣盡節於陛下之日長、報養劉之日短也。
烏鳥私情、願乞終養。^f38
臣之辛苦、非獨蜀之人士、及二州牧伯、所見明知。
皇天后土、實所共鑒。^f39
願陛下矜愍愚誠、聽臣微志。
庶劉僥倖、卒保餘年。
臣生當隕首、死當結草。^f40
臣不勝 ^f41犬馬怖懼之情、謹拜表以聞。
編按：歷敍情事、具從天真寫出、無一字虛言駕飾。
晉武覽表、嘉其誠款、賜奴婢二人、使郡縣供祖母奉膳。
至性之言、自爾悲惻動人。


^ck106【蘭亭集序】^f1^f2^n1
永和九年、^f3歲在癸丑、暮春之初、會於會 ^f4稽山陰之蘭亭、^f5修禊 ^f6事也。^f7
羣賢畢至、少長咸集。^f8
此地有崇山峻嶺、茂林脩竹。
又有清流激湍、^f9映帶左右、^f10引以爲流觴曲水。^f11
列坐其次、雖無絲竹管絃之盛、^f12一觴一詠、亦足以暢敘幽情。^f13
是日也、天朗氣清、惠風和暢。^f14
仰觀宇宙之大、俯察品類之盛。
所以遊目騁懷、足以極視聽之娛、^f15信可樂也。^f16
夫人之相與、俯仰一世、^f17或取諸懷抱、晤言一室之內。^f18
或因寄所託、放浪形骸之外。^f19
雖取舍萬殊、靜躁不同、^f20當其欣於所遇、暫得於己、快然自足、曾不知老之將至。^f21
及其所之旣倦、^f22情隨事遷、感慨係之矣。^f23
向之所欣、俛 ^f24仰之間、已爲陳迹、猶不能不以之興懷。^f25
況脩短隨化、終期於盡。^f26
古人云、死生亦大矣、豈不痛哉。^f27
每覽昔人興感之由、若合一契、^f28未嘗不臨文嗟悼、不能喻之於懷。^f29
固知一死生爲虛誕、齊彭殤爲妄作。^f30
後之視今、亦猶今之視昔、悲夫。^f31
故列敘時人、^f32錄其所述、^f33雖世殊事異、所以興懷、其致一也。^f34
後之覽者、亦將有感於斯文。^f35
編按：通篇著眼在死生二字。
只爲當時士大夫、務清談、鮮實效、一死生而齊彭殤、無經濟大略、故觸景興懷、俯仰若有餘痛。
但逸少曠達人、故雖蒼涼感歎之中、自有無窮逸趣。


^ck107【歸去來辭】^f1^f2^n1
歸去來兮、^f3田園將蕪、^f4胡不歸。^f5
旣自以心爲形役、奚惆悵而獨悲。^f6
悟已往之不諫、知來者之可追。
實迷途其未遠、覺今是而昨非。^f7
舟搖搖以輕颺、風飄飄而吹衣。^f8
問征夫以前路、恨晨光之熹 ^f9微。^f10
乃瞻衡宇、載欣載奔。^f11
僮僕歡迎、稚子候門。^f12
三徑就荒、松菊猶存。
攜幼入室、有酒盈樽。^f13
引壺觴以自酌、眄庭柯以怡顏。
倚南牕以寄傲、審容膝之易安。^f14
園日涉以成趣、門雖設而常關。
策扶老以流憩、^f15時矯首而遐觀。^f16
雲無心以出岫、^f17鳥倦飛而知還。
景 ^f18翳翳以將入、撫孤松而盤桓。^f19
歸去來兮、請息交以絕游。
世與我而相遺、復駕言兮焉 ^f20求。^f21
悅親戚之情話、樂琴書以消憂。
農人告余以春及、將有事於西疇。^f22
或命巾車、或棹孤舟。
旣窈窕以尋壑、亦崎嶇而經邱。^f23
木欣欣以向榮、泉涓涓而始流。
羨萬物之得時、感吾生之行休。^f24
已矣乎、寓形宇內復幾時、曷不委心任去留、胡爲遑遑欲何之。^f25
富貴非吾願、帝鄉不可期。^f26
懷良辰以孤往、或植杖而耘耔。
登東皋以舒嘯、臨清流而賦詩。
聊乘化以歸盡、樂夫天命復奚疑。^f27
編按：公罷彭澤令、歸賦此辭、高風逸調、晉宋罕有其比。
蓋心無一累、萬象俱空、田園足樂、真有實地受用處、非深于道者不能。


^ck108【桃花源記】^f1^f2^n1
晉太元中、^f3武陵人捕魚爲業。^f4
緣溪行、忘路之遠近。^f5
忽逢桃花林。^f6
夾岸數百步、中無雜樹、芳草鮮美、落英繽 ^f7紛。^f8
漁人甚異之。
復前行、欲窮其林。^f9
林盡水源、便得一山。^f10
山有小口、髣髴若有光。^f11
便捨船、從口入。
初極狹、纔通人。^f12
復行數十步、豁然開朗。^f13
土地平曠、屋舍儼然。
有良田、美池、桑竹之屬。
阡陌交通、雞犬相聞。
其中往來種作、男女衣著、^f14悉如外人。^f15
黃髮垂髫、^f16並怡然自樂。^f17
見漁人、乃大驚。
問所從來、具答之。
便要 ^f18還家、設酒殺雞作食。
村中聞有此人、咸來問訊。^f19
自云先世避秦時亂、率妻子邑人、來此絕境、不復出焉、遂與外人間隔。^f20
問今是何世、乃不知有漢、無論魏晉。^f21
此人一一爲具言、所聞皆歎惋。^f22
餘人各復延至其家、皆出酒食。
停數日、辭去。^f23
此中人語 ^f24云、不足爲外人道也。^f25
旣出、得其船、便扶向路、處處誌之。^f26
及郡下、詣太守說如此。^f27
太守卽遣人隨其往、尋向所誌、遂迷不復得路。^f28
南陽劉子驥、高尚士也、聞之、欣然規往、未果、尋病終。^f29
後遂無問津者。^f30
編按：桃源人要自與塵俗相去萬里、不必問其爲仙爲隱。
靖節當晉衰亂時、超然有高舉之思、故作記以寓志、亦歸去來辭之意也。


^ck109【五柳先生傳】^f1^f2^n1
先生不知何許人也、^f3亦不詳其姓字。^f4
宅邊有五柳樹、因以爲號焉。^f5
閑靜少言、不慕榮利。^f6
好讀書、不求甚解。^f7
每有會意、便欣然忘食。^f8
性嗜酒。
家貧、不能常得。
親舊知其如此、或置酒而招之。
造飲輒盡、期在必醉。^f9
旣醉而退、曾不𠫤 ^f10情去留。^f11
環堵蕭然、不蔽風日。
短褐穿結、簞瓢屢空、晏如也。^f12
常著文章自娛、頗示己志。
忘懷得失、以此自終。^f13
贊曰、黔婁 ^f14有言、不戚戚於貧賤、不汲汲於富貴。
其言茲若人之儔乎。^f15
銜觴賦詩、以樂其志、無懷氏之民歟、葛天氏之民歟。^f16
編按：淵明以彭澤令辭歸。
後劉裕移晉祚、恥不復仕、號五柳先生。
此傳乃自述其生平之行也。
瀟灑澹逸、一片神行之文。


^ck110【北山移文】^f1^f2^n1
鍾山之英、草堂之靈、馳煙驛路、勒移山庭。^f3
夫以耿介拔俗之標、瀟灑出塵之想。^f4
度 ^f5白雪以方潔、干青雲而直上、^f6吾方知之矣。^f7
若其亭亭物表、皎皎霞外、芥千金而不盼、屣萬乘其如脫。^f8
聞鳳吹於洛浦、^f9值薪歌於延瀨、^f10固亦有焉。^f11
豈期終始參差、蒼黃反覆。
淚翟子之悲、慟朱公之哭。^f12
乍迴跡以心染、或先貞而後黷、^f13何其謬哉。^f14
嗚呼、尚生不存、仲氏旣往。
山阿寂寥、千載誰賞。^f15
世有周子、^f16儁俗之士、^f17旣文旣博、亦玄亦史。^f18
然而學遁東魯、習隱南郭。^f19
竊吹草堂、濫巾北岳。^f20
誘我松桂、欺我雲壑。
雖假容於江皋、乃纓情於好爵。^f21
其始至也、^f22將欲排巢父、^f23拉 ^f24許由、傲百氏、蔑王侯。^f25
風情張 ^f26日、霜氣橫秋。
或歎幽人長往、或怨王孫不游。^f27
談空空於釋部、覈 ^f28玄玄於道流。^f29
務光何足比、涓子不能儔。^f30
及其鳴騶入谷、鶴書赴隴。^f31
形馳魄散、志變神動。
爾乃眉軒席次、袂聳筵上。
焚芰 ^f32製而裂荷衣、抗塵容而走俗狀。^f33
風雲悽其帶憤、石泉咽 ^f34而下愴。
望林巒而有失、顧草木而如喪。^f35
至其紐金章、綰墨綬、跨屬城之雄、冠 ^f36百里之首。
張英風於海甸、馳妙譽於浙右。^f37
道帙長擯、法筵久埋。
敲扑諠囂犯其慮、牒訴倥 ^f38傯 ^f39裝其懷。^f40
琴歌旣斷、酒賦無續。
常綢繆於結課、每紛綸於折獄。^f41
籠張趙於往圖、架卓魯於前錄。
希蹤三輔豪、馳聲九州牧。^f42
使其高霞孤映、明月獨舉。
青松落蔭、白雲誰侶。
磵 ^f43戶摧絕無與歸、石徑荒涼徒延伫。^f44
至於還飆 ^f45入幕、寫霧出楹。
蕙帳空兮夜鶴怨、山人去兮曉猿驚。^f46
昔聞投簪逸海岸、今見解蘭縛塵纓。^f47
於是南嶽獻嘲、^f48北隴騰笑。
列壑爭譏、攢峯竦誚。
慨遊子之我欺、悲無人以赴弔。^f49
故其林慚無盡、澗愧不歇。
秋桂遣風、春蘿罷月。
騁西山之逸議、馳東皋之素謁。^f50
今又促裝下邑、浪栧 ^f51上京。
雖情投於魏闕、或假步於山扃。^f52
豈可使芳杜厚顏、薜 ^f53荔 ^f54蒙恥。
碧嶺再辱、丹崖重滓。^f55
塵游躅 ^f56於蕙路、汙淥 ^f57池以洗耳。^f58
宜扃岫幌、^f59掩雲關、斂輕霧、藏鳴湍。^f60
截來轅於谷口、杜妄轡於郊端。^f61
於是叢條瞋 ^f62膽、疊穎怒魄。
或飛柯以折輪、乍低枝而掃迹。
請迴俗士駕、爲君謝逋客。^f63
編按：假山靈作檄、設想已奇。
而篇中無語不新、有字必雋。
層層敲入、愈入愈精。
真覺泉石蒙羞、林壑增穢。
讀之令人賞心留盼、不能已也。


^ck111【諫太宗十思疏】^f1^f2^n1
臣聞求木之長 ^f3者、必固其根本。
欲流之遠者、必浚其泉源。^f4
思國之安者、必積其德義。^f5
源不深而望流之遠、根不固而求木之長、德不厚而思國之安、^f6臣雖下愚、知其不可、而況於明哲乎。^f7
人君當神器之重、居域中之大、^f8不念居安思危、^f9戒奢以儉、斯亦伐根以求木茂、塞源而欲流長也。^f10
凡昔元首、承天景命。^f11
善始者實繁、克終者蓋寡。^f12
豈取之易、守之難乎。^f13
蓋在殷憂、^f14必竭誠以待下。
旣得志、^f15則縱情以傲物。^f16
竭誠、則胡越爲一體。
傲物、則骨肉爲行路。
雖董之以嚴刑、振之以威怒。^f17
終苟免而不懷仁、貌恭而不心服。^f18
怨不在大、可畏惟人。
載舟覆舟、所宜深慎。^f19
誠能見可欲、則思知足以自戒。
將有作、則思知止以安人。
念高危、則思謙沖而自牧。^f20
懼滿盈、則思江海下百川。^f21
樂盤遊、則思三驅以爲度。^f22
憂懈怠、則思慎始而敬終。
慮壅蔽、則思虛心以納下。
懼讒邪、則思正身以黜惡。
恩所加、則思無因喜以謬賞。
罰所及、則思無以怒而濫刑。^f23
總此十思、宏茲九得。^f24
簡能而任之、擇善而從之。^f25
則智者盡其謀、勇者竭其力、仁者播其惠、信者效其忠。^f26
文武並用、垂拱而治。
何必勞神苦思、代百司之職役哉。^f27
編按：通篇只重一思字、却要從德義上看出。
世主何嘗不勞神苦思、但所思不在德義、則反不如不用思者之爲得也。
魏公十思之論、剴切深厚、可與三代謨誥並傳。


^ck112【爲徐敬業討武曌檄 ^f1】^f2^f3^n1
僞臨朝武氏者、^f4性非和順、^f5地實寒微。^f6
昔充太宗下陳、^f7曾以更 ^f8衣入侍。^f9
洎 ^f10乎晚節、穢亂春宮。^f11
潛隱先帝之私、陰圖後房之嬖。^f12
入門見嫉、蛾眉不肯讓人。
掩袖工讒、狐媚偏能惑主。^f13
踐元后於翬 ^f14翟、^f15陷吾君於聚麀。^f16
加以虺 ^f17蜴 ^f18爲心、豺狼成性。^f19
近狎邪僻、殘害忠良。^f20
殺姊屠兄、弒君鴆 ^f21母。^f22
人神之所同嫉、天地之所不容。
猶復包藏禍心、窺竊神器。^f23
君之愛子、幽之於別宮。
賊之宗盟、委之以重任。^f24
嗚呼、霍子孟之不作、朱虛侯之已亡。^f25
鷰 ^f26啄皇孫、知漢祚之將盡。^f27
龍漦 ^f28帝后、識夏庭之遽衰。^f29
敬業皇唐舊臣、公侯冢子。^f30
奉先帝之成業、荷本朝之厚恩。
宋微子之興悲、良有以也。^f31
袁君山之流涕、豈徒然哉。^f32
是用氣憤風雲、志安社稷。
因天下之失望、順宇內之推心。
爰舉義旗、以清妖孽。^f33
南連百越、北盡三河。
鐵騎成羣、玉軸相接。^f34
海陵紅粟、倉儲之積靡窮。^f35
江浦黃旗、匡復之功何遠。^f36
班聲動而北風起、劍氣沖而南斗平。^f37
喑 ^f38嗚 ^f39則山岳崩頹、叱咤 ^f40則風雲變色。^f41
以此制敵、何敵不摧。
以此圖功、何功不克。^f42
公等或居漢地、^f43或叶 ^f44周親。^f45
或膺重寄於話言、^f46或受顧命於宣室。^f47
言猶在耳、忠豈忘心。
一抔 ^f48之土未乾、^f49六尺之孤何託。^f50
倘能轉禍爲福、^f51送往事居。^f52
共立勤王之勳、^f53無廢大君之命。^f54
凡諸爵賞、同指山河。^f55
若其眷戀窮城、徘徊歧路。^f56
坐昧先幾之兆、必貽後至之誅。^f57
請看今日之域中、竟是誰家之天下。^f58
編按：起寫武氏之罪不容誅、此寫起兵之事不可緩、末則示之以大義、動之以刑賞。
雄文勁采、足以狀軍聲、而作義勇、宜則天見檄而歎其才也。


^ck113【滕王閣序】^f1^f2^n1
南昌故郡、洪都新府。^f3
星分翼軫、^f4地接衡廬。^f5
襟三江而帶五湖、^f6控蠻荊而引甌越。^f7
物華天寶、^f8龍光射牛斗之墟。^f9
人傑地靈、^f10徐孺下陳蕃之榻。^f11
雄州霧列、^f12俊彩星馳。^f13
臺隍枕 ^f14夷夏之交、^f15賓主盡東南之美。^f16
都督閻公之雅望、棨戟遙臨。^f17
宇文新州之懿範、襜 ^f18帷暫駐。^f19
十旬休暇、勝友如雲。^f20
千里逢迎、高朋滿座。^f21
騰蛟起鳳、孟學士之詞宗。
紫電清霜、王將軍之武庫。^f22
家君作宰、路出名區。
童子何知、躬逢勝餞。^f23
時維九月、序屬三秋。
潦水盡而寒潭清、煙光凝而暮山紫。^f24
儼驂騑於上路、^f25訪風景於崇阿。^f26
臨帝子之長洲、^f27得仙人之舊館。^f28
層巒聳翠、上出重霄。^f29
飛閣流丹、下臨無地。^f30
鶴汀 ^f31鳧渚、窮島嶼 ^f32之縈迴。^f33
桂殿蘭宮、列岡巒之體勢。^f34
披繡闥、俯雕甍。^f35
山原曠其盈視、^f36川澤盱 ^f37其駭矚。^f38
閭閻撲地、鐘鳴鼎食之家。^f39
舸 ^f40艦 ^f41迷津、青雀黃龍之軸。^f42
虹銷雨霽、彩徹雲衢。^f43
落霞與孤鶩 ^f44齊飛、秋水共長天一色。^f45
漁舟唱晚、響窮彭蠡之濱。
雁陣驚寒、聲斷衡陽之浦。^f46
遙吟俯暢、逸興遄飛。^f47
爽籟 ^f48發而清風生、^f49纖歌凝而白雲遏。^f50
睢園綠竹、氣淩彭澤之樽。^f51
鄴水朱華、光照臨川之筆。^f52
四美具、^f53二難并。^f54
窮睇 ^f55眄 ^f56於中天、^f57極娛遊於暇日。^f58
天高地迥、覺宇宙之無窮。^f59
興盡悲來、識盈虛之有數。^f60
望長安於日下、指吳會於雲間。^f61
地勢極而南溟深、天柱高而北辰遠。^f62
關山難越、誰悲失路之人。
萍水相逢、盡是他鄉之客。^f63
懷帝閽而不見、奉宣室以何年。^f64
嗚呼、時運不齊、命途多舛。
馮唐易老、^f65李廣難封、^f66屈賈誼於長沙、非無聖主。^f67
竄梁鴻於海曲、豈乏明時。^f68
所賴君子安貧、達人知命。
老當益壯、寧知白首之心。
窮且益堅、不墜青雲之志。
酌貪泉而覺爽、處涸轍以猶懽。^f69
北海雖賒、^f70扶搖可接。^f71
東隅已逝、桑榆非晚。^f72
孟嘗高潔、空懷報國之心。^f73
阮籍猖狂、豈效窮途之哭。^f74
勃、三尺微命、一介書生。^f75
無路請纓、等終軍之弱冠。^f76
有懷投筆、慕宗慤之長風。^f77
舍簪笏於百齡、奉晨昏於萬里。^f78
非謝家之寶樹、^f79接孟氏之芳鄰。^f80
他日趨庭、叨陪鯉對。^f81
今晨捧袂、喜托龍門。^f82
楊意不逢、撫淩雲而自惜。^f83
鍾期旣遇、奏流水以何慚。^f84
嗚呼、勝地不常、盛筵難再。
蘭亭已矣、^f85梓澤坵墟。^f86
臨別贈言、幸承恩於偉餞。^f87
登高作賦、是所望於羣公。^f88
敢竭鄙誠、恭疏短引。^f89
一言均賦、四韻俱成。^f90
滕王高閣臨江渚、^f91佩玉鳴鸞罷歌舞。^f92
畫棟朝飛南浦雲、^f93朱簾暮捲西山雨。^f94
閒雲潭影日悠悠、^f95物換星移幾度秋。^f96
閣中帝子今何在、^f97檻外長江空自流。^f98
編按：唐高祖子元嬰、爲洪州刺史、建此閣。
後封滕王、故曰滕王閣。
咸淳二年、閻伯嶼爲洪州牧、重修。
九月九日、宴賓僚于閣。
欲誇其婿吳子章才、令宿構序。
時王勃省父、此馬當、去南昌七百里。
夢水神告曰、助風一帆。
達旦、遂抵南昌與宴。
閻請衆賓序、至勃、不辭。
閻恚甚、密令吏、得句卽報。
至落霞二句、歎曰、此天才也。
想其當日對客揮毫、珍詞繡句、層見疊出、洵是奇才。


^ck114【與韓荊州書】^f1^f2^n1
白聞天下談士相聚而言曰、生不用封萬戶侯、但願一識韓荊州。
何令人之景慕一至於此。^f3
豈不以周公之風、躬吐握之事。^f4
使海內豪俊、奔走而歸之。
一登龍門、則聲價十倍。^f5
所以龍蟠鳳逸之士、皆欲收名定價於君侯。^f6
君侯不以富貴而驕之、寒賤而忽之。
則三千之中有毛遂、使白得穎脫而出、卽其人焉。^f7
白、隴西布衣、流落楚漢。
十五好劍術、徧干諸侯。
三十成文章、歷抵卿相。^f8
雖長不滿七尺、而心雄萬夫。^f9
皆王公大人許與氣義。^f10
此疇曩心跡、安敢不盡於君侯哉。^f11
君侯制作侔神明、德行動天地。
筆參造化、學究天人。^f12
幸願開張心顏、不以長揖見拒。^f13
必若接之以高宴、縱之以清談。
請日試萬言、倚馬可待。^f14
今天下以君侯爲文章之司命、人物之權衡。^f15
一經品題、便作佳士。^f16
而今君侯何惜階前盈尺之地、不使白揚眉吐氣、激昂青雲耶。^f17
昔王子師 ^f18爲豫州、未下車、卽辟 ^f19荀慈明、^f20旣下車、又辟孔文舉。^f21
山濤 ^f22作冀州、甄 ^f23拔三十餘人、或爲侍中尚書、先代所美。^f24
而君侯亦一薦嚴協律、入爲祕書郎。
中間崔宗之房習祖黎昕 ^f25許瑩之徒、或以才名見知、或以清白見賞。
白每觀其銜恩撫躬、忠義奮發。^f26
白以此感激、知君侯推赤心於諸賢之腹中、所以不歸他人、而願委身國士。^f27
倘急難有用、敢効微軀。^f28
且人非堯舜、誰能盡善。
白謨猷籌畫、安能自矜。^f29
至於制作、積成卷軸。
則欲塵穢視聽。^f30
恐雕蟲小技、不合大人。^f31
若賜觀芻蕘、請給紙筆、兼之書人、然後退掃閒軒、繕寫呈上。^f32
庶青萍結綠、長價於薛卞之門。^f33
幸推下流、大開獎飾、唯君侯圖之。
編按：本是欲以文章求知于荊州、却先將荊州人品、極力擡高、以見國士之出不偶、知己之遇當急。
至于自述處、文氣騷逸、詞調豪雄、到底不作寒酸求乞態。
自是青蓮本色。


^ck115【春夜宴桃李園序】^f1^f2^n1
夫天地者、萬物之逆旅。^f3
光陰者、百代之過客。
而浮生若夢、爲懽幾何。
古人秉燭夜遊、良有以也。^f4
況陽春召我以煙景、大塊假我以文章。^f5
會桃李之芳園、序天倫之樂事。^f6
羣季俊秀、皆爲惠連、^f7吾人詠歌、獨慚康樂。^f8
幽賞未已、高談轉清。
開瓊筵以坐花、飛羽觴而醉月。^f9
不有佳作、何伸雅懷、如詩不成、罰依金谷酒數。^f10
編按：發端數語、已見瀟灑風塵之外。
而轉落層次、語無泛設、幽懷逸趣、辭短韻長。
讀之增人許多情思。


^ck116【弔古戰場文】^f1^f2^n1
浩浩乎平沙無垠、^f3敻 ^f4不見人。^f5
河水縈帶、羣山糾紛。^f6
黯兮慘悴、風悲日曛。^f7
蓬斷草枯、凜若霜晨。^f8
鳥飛不下、獸鋌 ^f9亡羣。^f10
亭長告余曰、此古戰場也、常覆 ^f11三軍。
往往鬼哭、天陰則聞。^f12
傷心哉、秦歟漢歟、將近代歟。^f13
吾聞夫齊魏徭戌、荊韓召募。^f14
萬里奔走、連年暴 ^f15露。^f16
沙草晨牧、河冰夜渡。^f17
地闊天長、不知歸路。
寄身鋒刃、腷 ^f18臆誰訴。^f19
秦漢而還、多事四夷。
中州耗斁、^f20無世無之。^f21
古稱戎夏、不抗王師。^f22
文教失宣、武臣用奇。^f23
奇兵有異於仁義、王道迂闊而莫爲。^f24
嗚呼噫嘻、吾想夫北風振漠、胡兵伺便。^f25
主將驕敵、期門受戰。^f26
野豎旄旗、川迴組練。^f27
法重心駭、威尊命賤。^f28
利鏃穿骨、驚沙入面。
主客相搏、山川震眩。^f29
聲析江河、勢崩雷電。^f30
至若窮陰凝閉、凜冽海隅。^f31
積雪沒脛、^f32堅冰在鬚。
鷙鳥休巢、征馬踟 ^f33蹰。^f34
繒 ^f35纊 ^f36無溫、墮指裂膚。^f37
當此苦寒、天假強胡。
憑陵殺氣、以相剪屠。^f38
徑截輜重、橫攻士卒。^f39
都尉新降、將軍覆沒。
屍填巨港 ^f40之岸、血滿長城之窟。^f41
無貴無賤、同爲枯骨、可勝 ^f42言哉。^f43
鼓衰兮力盡、矢竭兮絃絕。
白刃交兮寶刀折、兩軍蹙兮生死決。^f44
降矣哉、終身夷狄。
戰矣哉、骨暴沙礫。^f45
鳥無聲兮山寂寂、夜正長兮風淅淅。^f46
魂魄結兮天沉沉、^f47鬼神聚兮雲冪冪。^f48
日光寒兮草短、月色苦兮霜白。
傷心慘目、有如是耶。^f49
吾聞之、牧用趙卒、大破林胡。
開地千里、遁逃匈奴。^f50
漢傾天下、財殫力痡、^f51任人而已、其在多乎。^f52
周逐獫 ^f53狁、^f54北至太原。
旣城朔方、全師而還。^f55
飲至策勳、和樂且閑。
穆穆棣棣、君臣之間。^f56
秦起長城、竟海爲關。
荼毒生靈、萬里朱殷。^f57
漢擊匈奴、雖得陰山。
枕骸徧野、功不補患。^f58
蒼蒼蒸民、^f59誰無父母、提攜捧負、畏其不壽。
誰無兄弟、如足如手。
誰無夫婦。
如賓如友。
生也何恩、殺之何咎。^f60
其存其沒、家莫聞知。^f61
人或有言、將信將疑。
悁悁 ^f62心目、寢寐見之。^f63
布奠傾觴、哭望天涯。^f64
天地爲愁、草木悽悲。
弔祭不至、精魂何依。^f65
必有凶年、人其流離。^f66
嗚呼噫嘻、時耶命耶、從古如斯。^f67
爲之奈何、守 ^f68在四夷。^f69
編按：通篇只是極寫亭長口中、常覆三軍一語。
所以常覆三軍、因多事四夷故也。
遂將秦漢至近代、上下數千百年、反反覆覆、寫得愁慘悲哀、不堪再誦。


^ck117【陋室銘】^f1^f2^n1
山不在高、有仙則名。
水不在深、有龍則靈。^f3
斯是陋室、惟吾德馨。^f4
苔痕上堦綠、草色入簾青。^f5
談笑有鴻儒、往來無白丁。^f6
可以調素琴、閱金經。
無絲竹之亂耳、無案牘之勞形。^f7
南陽諸葛廬、西蜀子雲亭、^f8孔子云、何陋之有。^f9
編按：陋室之可銘、在德之馨、不在室之陋也。
惟有德者居之、則陋室之中、觸目皆成佳趣。
末以何陋結之、饒有逸韻。


^ck118【阿房宮賦】^f1^f2^n1
六王畢、四海一。
蜀山兀、阿房出。^f3
覆壓三百餘里、^f4隔離天日。^f5
驪山北構而西折、直走咸陽。^f6
二川溶溶、流入宮牆。^f7
五步一樓、十步一閣。
廊腰縵迴、簷牙高啄。^f8
各抱地勢、鉤心鬭角。^f9
盤盤焉、囷囷 ^f10焉、蜂房水渦、^f11矗 ^f12不知其幾千萬落。^f13
長橋臥波、未雲何龍。^f14
複道行空、不霽何虹。^f15
高低冥迷、不知西東。^f16
歌臺暖響、春光融融。^f17
舞殿冷袖、風雨淒淒。^f18
一日之內、一宮之間、而氣候不齊。^f19
妃嬪 ^f20媵 ^f21嬙、^f22王子皇孫、^f23辭樓下殿、^f24輦 ^f25來於秦。^f26
朝歌夜絃、爲秦宮人。^f27
明星熒熒、開妝鏡也。^f28
綠雲擾擾、梳曉鬟 ^f29也。^f30
渭流漲膩、棄脂水也。^f31
烟斜霧橫、焚椒蘭也。^f32
雷霆乍驚、宮車過也。
轆轆遠聽、杳不知其所之也。^f33
一肌一容、盡態極妍。
縵立遠視、而望幸焉。^f34
有不得見者、三十六年。^f35
燕趙之收藏、韓魏之經營、齊楚之精英、^f36幾世幾年、取掠其人、倚疊如山。^f37
一旦不能有、輸來其閒。^f38
鼎鐺 ^f39玉石、金塊珠礫、^f40棄擲邐 ^f41迤、^f42秦人視之、亦不甚惜。^f43
嗟乎、一人之心、千萬人之心也。
秦愛紛奢、人亦念其家。^f44
奈何取之盡錙銖、用之如泥沙。
使負棟之柱、多於南畝之農夫。
架梁之椽、多於機上之工女。
釘頭磷磷、^f45多於在庾之粟粒。
瓦縫 ^f46參差、多於周身之帛縷。
直欄橫檻、多於九土之城郭。
管絃嘔 ^f47啞、^f48多於市人之言語。^f49
使天下之人、不敢言而敢怒。
獨夫之心、日益驕固。^f50
戍卒叫、^f51函谷舉、^f52楚人一炬、^f53可憐焦土。^f54
嗚呼、滅六國者、六國也、非秦也。^f55
族秦者、秦也、非天下也。^f56
嗟夫、使六國各愛其人、則足以拒秦。^f57
秦復愛六國之人、則遞三世可至萬世而爲君、誰得而族滅也。^f58
秦人不暇自哀、而後人哀之。
後人哀之而不鑑之、亦使後人而復哀後人也。^f59
編按：前幅極寫阿房之瑰麗、不是羨慕其奢華、正以見驕橫斂怨之至、而民不堪命也、便伏有不愛六國之人意在。
所以一炬之後、迴視向來瑰麗、亦復何有。
以下因盡情痛悼之、爲隋廣叔寶等人炯戒、尤有關治體。
不若上林子虛、徒逢君之過也。


^ck119【原道】^f1^f2^n1
博愛之謂仁、行而宜之之謂義、由是而之焉之謂道、足乎己無待於外之謂德。^f3
仁與義爲定名、道與德爲虛位。^f4
故道有君子小人、^f5而德有凶有吉。^f6
老子之小仁義、^f7非毀之也、其見者小也。^f8
坐井而觀天、曰天小者、非天小也。^f9
彼以煦煦 ^f10爲仁、孑孑爲義、其小之也則宜。^f11
其所謂道、道其所道、非吾所謂道也。
其所謂德、德其所德、非吾所謂德也。^f12
凡吾所謂道德云者、合仁與義言之也、天下之公言也。
老子之所謂道德云者、去仁與義言之也、一人之私言也。^f13
周道衰、孔子沒。
火于秦、^f14黃老于漢、^f15佛于晉魏梁隋之間。^f16
其言道德仁義者、不入于楊、則入于墨。
不入于老、則入于佛。^f17
入于彼、必出于此。
入者主之、出者奴之。
入者附之、出者汙之。^f18
噫、後之人其欲聞仁義道德之說、孰從而聽之。^f19
老者曰、孔子、吾師之弟子也。
佛者曰、孔子、吾師之弟子也。^f20
爲孔子者、習聞其說、樂其誕而自小也、亦曰吾師亦嘗師之云爾。^f21
不惟舉之於其口、而又筆之於其書。^f22
噫、後之人雖欲聞仁義道德之說、其孰從而求之。^f23
甚矣、人之好怪也、不求其端、不訊其末、惟怪之欲聞。^f24
古之爲民者四、今之爲民者六。
古之教者處其一、今之教者處其三。^f25
農之家一、而食粟之家六。
工之家一、而用器之家六。
賈之家一、而資焉之家六。^f26
奈之何民不窮且盜也。^f27
古之時、人之害多矣。^f28
有聖人者立、然後教之以相生相養之道。^f29
爲之君、爲之師。^f30
驅其蟲蛇禽獸而處之中土。
寒然後爲之衣、飢然後爲之食。
木處而顛、土處而病也、然後爲之宮室。
爲之工以贍其器用、爲之賈以通其有無、爲之醫藥以濟其夭死、爲之葬埋祭祀以長其恩愛、爲之禮以次其先後、爲之樂以宣其湮 ^f31鬱、爲之政以率其怠倦、爲之刑以鋤其強梗。
相欺也、爲之符璽斗斛權衡以信之。
相奪也、爲之城郭甲兵以守之。
害至而爲之備、患生而爲之防。^f32
今其言曰、聖人不死、大盜不止。
剖斗折衡、而民不爭。^f33
嗚呼、其亦不思而已矣。
如古之無聖人、人之類滅久矣。^f34
何也、無羽毛鱗介以居寒熱也、無爪牙以爭食也。^f35
是故君者、出令者也。
臣者、行君之令而致之民者也。
民者、出粟米麻絲、作器皿、通貨財、以事其上者也。
君不出令、則失其所以爲君。
臣不行君之令而致之民、則失其所以爲臣。
民不出粟米麻絲、作器皿、通貨財、以事其上、則誅。^f36
今其法曰、必棄而君臣、去而父子、禁而相生相養之道、^f37以求其所謂清淨寂滅者。^f38
嗚呼、其亦幸而出於三代之後、不見黜於禹、湯、文、武、周公、孔子也。
其亦不幸而不出於三代之前、不見正於禹、湯、文、武、周公、孔子也。^f39
帝之與王、其號雖殊、其所以爲聖一也。
夏葛而冬裘、渴飲而饑食、其事雖殊、其所以爲智一也。
今其言曰、曷不爲太古之無事。^f40
是亦責冬之裘者曰、曷不爲葛之之易也。
責饑之食者曰、曷不爲飲之之易也。^f41
傳曰、古之欲明明德於天下者、先治其國。
欲治其國者、先齊其家。
欲齊其家者、先修其身。
欲修其身者、先正其心。
欲正其心者、先誠其意。
然則古之所謂正心而誠意者、將以有爲也。^f42
今也欲治其心、^f43而外天下國家、滅其天常。
子焉而不父其父、臣焉而不君其君、民焉而不事其事。^f44
孔子之作春秋也、諸侯用夷禮、則夷之、進於中國、則中國之。
經曰、夷狄之有君、不如諸夏之亡。
詩曰、戎狄是膺、荊舒是懲。
今也、舉夷狄之法、而加之先王之教之上、幾何其不胥而爲夷也。^f45
夫所謂先王之教者、何也。^f46
博愛之謂仁、行而宜之之謂義、由是而之焉之謂道、足乎己無待於外之謂德。
其文詩書易春秋。
其法禮樂刑政。
其民士農工賈。
其位君臣父子、師友賓主、昆弟夫婦。
其服麻絲。
其居宮室。
其食粟米果蔬魚肉。
其爲道易明、而其爲教易行也。^f47
是故以之爲己、則順而祥。
以之爲人、則愛而公。
以之爲心、則和而平。
以之爲天下國家、無所處而不當。
是故生則得其情、死則盡其常。
郊焉而天神假、^f48廟焉而人鬼饗。
曰、斯道也、何道也。^f49
曰、斯吾所謂道也、非向所謂老與佛之道也。^f50
堯以是傳之舜、舜以是傳之禹、禹以是傳之湯、湯以是傳之文武周公、文武周公傳之孔子、孔子傳之孟軻。
軻之死、不得其傳焉。^f51
荀與楊也、擇焉而不精、語焉而不詳。^f52
由周公而上、上而爲君、故其事行。
由周公而下、下而爲臣、故其說長。^f53
然則如之何而可也、^f54曰、不塞不流、不止不行。^f55
人其人、^f56火其書、^f57廬其居、^f58明先王之道以道 ^f59之。
鰥寡孤獨廢疾者有養也。^f60
其亦庶乎其可也。^f61
編按：孔孟沒、大道廢、異端熾。
千有餘年、而後得原道之書辭而闢之、理則布帛菽粟、氣則山走海飛、發先儒所未發、爲後學之階梯、是大有功名教之文。


^ck120【原毀】^f1^f2^n1
古之君子、其責己也重以周、其待人也輕以約。^f3
重以周、故不怠。
輕以約、故人樂爲善。^f4
聞古之人有舜者、其爲人也、仁義人也。
求其所以爲舜者、責於己曰、彼人也、予人也、彼能是、而我乃不能是。
早夜以思、去其不如舜者、就其如舜者。
聞古之人有周公者、其爲人也、多才與藝人也。
求其所以爲周公者、責於己曰、彼人也、予人也。
彼能是、而我乃不能是。
早夜以思、去其不如周公者、就其如周公者。^f5
舜、大聖人也、後世無及焉。
周公、大聖人也、後世無及焉。
是人也、乃曰、不如舜、不如周公、吾之病也。^f6
是不亦責於身者、重以周乎。^f7
其於人也、曰、彼人也、能有是、是足爲良人矣。
能善是、是足爲藝人矣。^f8
取其一、不責其二。
卽其新、不究其舊。
恐恐然惟懼其人之不得爲善之利。^f9
一善、易修也。
一藝、易能也。
其於人也、乃曰、能有是、是亦足矣。
曰、能善是、是亦足矣。^f10
不亦待於人者、輕以約乎。^f11
今之君子則不然。^f12
其責人也詳、其待己也廉。
詳、故人難於爲善。
廉、故自取也少。^f13
己未有善、曰、我善是、是亦足矣。
己未有能、曰、我能是、是亦足矣。
外以欺於人、內以欺於心、未少有得而止矣。
不亦待其身者已廉乎。^f14
其於人也、曰、彼雖能是、其人不足稱也。
彼雖善是、其用不足稱也。
舉其一、不計其十。
究其舊、不圖其新。
恐恐然惟懼其人之有聞也。
是不亦責于人者已詳乎。^f15
夫是之謂不以衆人待其身、而以聖人望於人、吾未見其尊己也。^f16
雖然、^f17爲是者、有本有原、怠與忌之謂也。
怠者不能修、而忌者畏人修。^f18
吾嘗試之矣。^f19
嘗試語於衆曰、某良士、某良士。
其應者必其人之與也。
不然、則其所疏遠、不與同其利者也。
不然、則其畏也。
不若是、^f20強者必怒於言、懦者必怒於色矣。^f21
又嘗語於衆曰、某非良士、某非良士。
其不應者、必其人之與也。
不然、則其所疏遠、不與同其利者也。
不然、則其畏也。
不若是、^f22強者必說 ^f23於言、懦者必說於色矣。^f24
是故事修而謗興、德高而毀來。
嗚呼、士之處此世、而望名譽之光、道德之行、難已。^f25
將有作於上者、得吾說而存之、其國家可幾而理歟。^f26
編按：全用重周、輕約、詳廉、怠忌八字立說。
然其中只以一忌字、原出毀者之情。
局法亦奇。
若他人作此、則不免露爪張牙、多作讎憤語矣。


^ck121【獲麟解】^f1^f2^n1
麟之爲靈昭昭也。^f3
詠於詩、書於春秋、雜出於傳記百家之書、雖婦人小子、皆知其爲祥也。^f4
然麟之爲物、不畜於家、不恆有於天下、其爲形也不類、非若馬牛犬豕豺狼麋鹿然。
然則雖有麟、不可知其爲麟也。^f5
角者吾知其爲牛、鬣 ^f6者吾知其爲馬、犬豕豺狼麋鹿、吾知其爲犬豕豺狼麋鹿、惟麟也不可知。
不可知、則其謂之不祥也亦宜。^f7
雖然、麟之出、必有聖人在乎位、麟爲聖人出也。^f8
聖人者、必知麟。
麟之果不爲不祥也。^f9
又曰、麟之所以爲麟者、以德不以形。^f10
若麟之出、不待聖人、則謂之不祥也亦宜。^f11
編按：此解與論龍論馬、皆退之自喻。
有爲之言、非有所指實也。
文僅一百八十餘字、凡五轉、如游龍、如轆轤、變化不窮、真奇文也。


^ck122【雜說一】^f1^f2^n1
龍噓氣成雲、雲固弗靈於龍也。^f3
然龍乘是氣、茫洋窮乎玄間、薄 ^f4日月、伏光景、^f5感震電、神變化、水下土、汩 ^f6陵谷、雲亦靈怪矣哉。^f7
雲、龍之所能使爲靈也。
若龍之靈、則非雲之所能使爲靈也。^f8
然龍弗得雲、無以神其靈矣。
失其所憑依、信不可歟。^f9
異哉、其所憑依、乃其所自爲也。^f10
易曰、雲從龍。^f11
旣曰龍、雲從之矣。^f12
編按：此篇以龍喻聖君、雲喻賢臣。
言賢臣固不可無聖君、而聖君尤不可無賢君。
寫得婉委曲折、作六節轉換。
一句一換、一轉一意。
若無而又有、若絕而又生、變變奇奇、可謂筆端有神。


^ck123【雜說四】^f1^f2^n1
世有伯樂、^f3然後有千里馬。^f4
千里馬常有、而伯樂不常有。^f5
故雖有名馬、祇辱於奴隸人之手、駢 ^f6死於槽櫪之間、不以千里稱也。^f7
馬之千里者、一食或盡粟一石、食 ^f8馬者、不知其能千里而食也。
是馬也、雖有千里之能、食不飽、力不足、才美不外見、且欲與常馬等不可得、^f9安求其能千里也。^f10
策之不以其道、食之不能盡其材、鳴之而不能通其意、執策而臨之曰、天下無馬。
嗚呼、其真無馬邪、其真不知馬也。^f11
編按：此篇以馬取喻、謂英雄豪傑、必遇知己者、尊之以高爵、養之以厚祿、任之以重權、斯可展布其材。
否則英雄豪傑、亦已埋沒多矣。
而但謂之天下無才、然耶否耶、甚矣、知遇之難其人也。
^juan8(卷8)^ck124【師說】^f1^f2^n1
古之學者必有師。
師者、所以傳道受業解惑也。^f3
人非生而知之者、孰能無惑。
惑而不從師、其爲惑也、終不解矣。^f4
生乎吾前、其聞道也、固先乎吾、吾從而師之。
生乎吾後、其聞道也、亦先乎吾、吾從而師之。
吾師道也、夫庸知其年之先後生於吾乎。
是故無貴無賤、無長無少、道之所存、師之所存也。^f5
嗟乎、師道之不傳也久矣、欲人之無惑也難矣。^f6
古之聖人、其出人也遠矣。
猶且從師而問焉。
今之衆人、其下聖人也亦遠矣、而恥學於師。
是故聖益聖、^f7愚益愚。^f8
聖人之所以爲聖、愚人之所以爲愚、其皆出於此乎。^f9
愛其子、擇師而教之。
於其身也、則恥師焉、惑矣。
彼童子之師、授之書、而習其句讀 ^f10者也。
非吾所謂傳其道、解其惑者也。
句讀之不知、惑之不解、或師焉、或不 ^f11焉。
小學而大遺、吾未見其明也。^f12
巫醫樂師百工之人、不恥相師。
士大夫之族、曰師曰弟子云者、則羣聚而笑之。
問之、則曰彼與彼年相若也、道相似也、^f13位卑則足羞、官盛則近諛。^f14
嗚呼、師道之不復可知矣。^f15
巫醫樂師百工之人、君子不齒。^f16
今其智乃反不能及、其可怪也歟。^f17
聖人無常師、孔子師郯 ^f18子、萇 ^f19弘、師襄、老聃。^f20
郯子之徒、^f21其賢不及孔子。^f22
孔子曰、三人行、則必有我師。^f23
是故弟子不必不如師、師不必賢於弟子。
聞道有先後、術業有專攻、如是而已。^f24
李氏子蟠、年十七、^f25好古文、六藝經傳、皆通習之。
不拘於時、學於余。^f26
余嘉其能行古道、^f27作師說以貽之。
編按：通篇只是吾師道也一句。
言觸處皆師、無論長幼貴賤、惟人自擇。
因借時人不肯從師、歷引童子、巫醫、孔子喻之。
總是欲李氏子能自得師、不必謂公慨然以師道自任、而作此以倡後學也。


^ck125【進學解】^f1^f2^n1
國子先生、^f3晨入太學。
招諸生立館下、誨之曰、業精於勤、荒於嬉。
行 ^f4成於思、毀於隨。^f5
方今聖賢相逢、^f6治具畢張。^f7
拔去兇邪、登崇俊良。
占 ^f8小善者率以錄、名一藝者無不庸。^f9
爬 ^f10羅剔抉、^f11刮垢磨光。^f12
蓋有幸而獲選、孰云多而不揚。^f13
諸生業患不能精、無患有司之不明。
行患不能成、無患有司之不公。^f14
言未旣、有笑於列者曰、先生欺余哉。
弟子事先生、于茲有年矣。^f15
先生口不絕吟於六藝之文、手不停披於百家之編。
紀事者必提其要、^f16纂言者必鉤其玄。^f17
貪多務得、細大不捐。^f18
焚膏油以繼晷、^f19恆兀兀以窮年。^f20
先生之業、可謂勤矣。^f21
觝 ^f22排異端、攘斥佛老。^f23
補苴 ^f24罅 ^f25漏、張皇幽眇。^f26
尋墜緒之茫茫、獨旁搜而遠紹。^f27
障百川而東之、迴狂瀾於旣倒。^f28
先生之於儒、可謂勞矣。^f29
沉浸醲 ^f30郁、含英咀華。^f31
作爲文章、其書滿家。^f32
上規姚姒、渾渾無涯。^f33
周誥殷盤、佶 ^f34屈聱 ^f35牙。^f36
春秋謹嚴、^f37左氏浮誇。^f38
易奇而法、^f39詩正而葩。^f40
下逮莊騷、^f41太史所錄。^f42
子雲相如、^f43同工異曲。^f44
先生之於文、可謂閎其中而肆其外矣。^f45
少始知學、勇於敢爲。
長通於方、左右具宜。
先生之於爲人、可謂成矣。^f46
然而公不見信於人、私不見助於友、跋 ^f47前疐 ^f48後、動輒得咎。^f49
暫爲御史、遂竄南夷。^f50
三年博士、宂 ^f51不見治。^f52
命與仇謀、取敗幾時。^f53
冬煖而兒號 ^f54寒、年豐而妻啼飢。
頭童齒豁、竟死何裨。^f55
不知慮此、反教人爲。^f56
先生曰、吁、子來前、夫大木爲杗、^f57細木爲桷、^f58欂 ^f59櫨 ^f60侏儒、^f61椳 ^f62闑扂 ^f63楔、^f64各得其宜、施以成室者、匠氏之工也。^f65
玉札丹砂、赤箭青芝、^f66牛溲馬勃、敗鼓之皮、^f67俱收並蓄、待用無遺者、醫師之良也。^f68
登明選公、雜進巧拙、紆餘爲姸、^f69卓犖 ^f70爲傑、^f71校短量長、惟器是適者、宰相之方也。^f72
昔者孟軻好辯、孔道以明。
轍環天下、卒老於行。^f73
荀卿守正、大論是宏。
逃讒於楚、廢死蘭陵。^f74
是二儒者、吐辭爲經、舉足爲法。
絕類離倫、優入聖域。
其遇於世何如也。^f75
今先生學雖勤而不由其統、言雖多而不要 ^f76其中。
文雖奇而不濟於用、行雖修而不顯於衆。^f77
猶且月費俸錢、歲糜廩粟。
子不知耕、婦不知織。^f78
乘馬從 ^f79徒、安坐而食。^f80
踵常途之役役、窺陳編以盜竊。^f81
然而聖主不加誅、^f82宰臣不見斥、非其幸歟。^f83
動而得謗、名亦隨之。
投閒置散、乃分之宜。^f84
若夫商財賄之有亡、計班資之崇庳。^f85
忘己量之所稱、^f86指前人之瑕疵。^f87
是所謂詰匠氏之不以杙 ^f88爲楹、^f89而訾 ^f90醫師以昌陽引年、欲進其豨苓也。^f91
編按：公自貞元十八年至元和七年、屢爲國子博士、官久不遷、乃作進學解以自喻。
主意全在宰相、蓋大才小用、不能無憾。
而以怨懟無聊之詞托之人、自咎自責之詞托之己。
最得體。


^ck126【圬者王承福傳】^f1^f2^n1
圬 ^f3之爲技、賤且勞者也。^f4
有業之、其色若自得者。
聽其言、約而盡。^f5
問之、王其姓、承福其名。
世爲京兆長安農夫。
天寶之亂、發人爲兵。^f6
持弓矢十三年、有官勳、棄之來歸、喪其土田、手鏝 ^f7衣食。^f8
餘三十年、舍於市之主人、而歸其屋食之當 ^f9焉。^f10
視時屋食之貴賤、而上下其圬之傭以償之。^f11
有餘、則以與道路之廢疾餓者焉。^f12
又曰、粟、稼而生者也。
若布與帛、必蠶績而後成者也。
其他所以養生之具、皆待人力而後完也、吾皆賴之。
然人不可徧爲、宜乎各致其能以相生也。^f13
故君者、理我所以生者也。
而百官者、承君之化者也。
任有大小、惟其所能、若器皿焉。
食焉而怠其事、必有天殃、^f14故吾不敢一日捨鏝以嬉。^f15
夫鏝易能、可力焉、又誠有功。
取其直、^f16雖勞無愧、吾心安焉。
夫力易強 ^f17而有功也、心難強而有智也。
用力者使於人、用心者使人、亦其宜也。
吾特擇其易爲而無愧者取焉。^f18
嘻、吾操鏝以入富貴之家有年矣、^f19有一至者焉、又往過之、則爲墟矣。
有再至三至者焉、而往過之、則爲墟矣。
問之其鄰、或曰、噫、刑戮也。
或曰、身旣死而其子孫不能有也。
或曰、死而歸之官也。^f20
吾以是觀之、非所謂食焉怠其事而得天殃者邪、非強心以智而不足、不擇其才之稱 ^f21否而冒之者邪、非多行可愧、知其不可而強爲之者邪、^f22將富貴難守、薄功而厚饗之者邪、抑豐悴有時、一去一來而不可常者邪。^f23
吾之心憫焉、是故擇其力之可能者行焉。^f24
樂富貴而悲貧賤、我豈異於人哉。^f25
又曰、功大者、其所以自奉也博、妻與子、皆養于我者也、吾能薄而功小、不有之可也。
又吾所謂勞力者、若立吾家而力不足、則心又勞也。
一身而二任焉、雖聖者不可爲也。^f26
愈始聞而惑之、又從而思之、蓋賢者也。
蓋所謂獨善其身者也。^f27
然吾有譏焉、謂其自爲 ^f28也過多、其爲人也過少、其學楊朱之道者邪。^f29
楊之道、不肯拔我一毛而利天下。
而夫人以有家爲勞心、不肯一動其心以畜其妻子、其肯勞其心以爲人乎哉。^f30
雖然、其賢於世之患不得之而患失之者、以濟其生之欲、貪邪而亡道、以喪其身者、其亦遠矣。^f31
又其言有可以警余者、故余爲之傳、而自鑒焉。^f32
編按：前略敍一段、後略斷數語、中間都是借他自家說話。
點成無限烟波、機局絕高、而規世之意、已極切至。


^ck127【諱辯】^f1^f2^n1
愈與李賀書、勸賀舉進士。
賀舉進士有名、與賀爭名者毀之。
曰、賀父名晉肅、賀不舉進士爲是、勸之舉者爲非。^f3
聽者不察也、和 ^f4而倡之、同然一辭。^f5
皇甫湜 ^f6曰、若不明白、子與賀且得罪。^f7
愈曰、然。^f8
律曰、二名不偏諱。
釋之者曰、謂若言徵不稱在、言在不稱徵是也。^f9
律曰、不諱嫌名。
釋之者曰、謂若禹與雨、邱與蓲 ^f10之類是也。^f11
今賀父名晉肅、賀舉進士、^f12爲犯二名律乎、爲犯嫌名律乎。^f13
父名晉肅、子不得舉進士。
若父名仁、子不得爲人乎。^f14
夫諱始於何時、作法制以教天下者、非周公孔子歟。
周公作詩不諱、^f15孔子不偏諱二名、^f16春秋不譏不諱嫌名。^f17
康王釗 ^f18之孫、實爲昭王。^f19
曾參之父名晳、曾子不諱昔。^f20
周之時有騏期、漢之時有杜度、此其子宜如何諱、將諱其嫌、遂諱其姓乎、將不諱其嫌者乎。^f21
漢諱武帝名徹爲通、^f22不聞又諱車轍之轍爲某字也。
諱呂后名雉爲野雞、^f23不聞又諱治天下之治爲某字也。
今上章及詔、不聞諱滸 ^f24勢秉機也。^f25
惟宦官宮妾、乃不敢言諭及機、以爲觸犯。^f26
士君子立言行事、宜何所法守也。^f27
今考之於經、^f28質之於律、^f29稽之以國家之典、^f30賀舉進士爲可邪、爲不可邪。^f31
凡事父母、得如曾參、可以無譏矣。
作人得如周公孔子、亦可以止矣。^f32
今世之士、^f33不務行曾參周公孔子之行、而諱親之名、則務勝於曾參周公孔子、亦見其惑也。^f34
夫周公孔子曾參、卒不可勝。
勝周公孔子曾參、乃比於宦官宮妾。^f35
則是宦官宮妾之孝於其親、賢於周公孔子曾參者邪。^f36
編按：前分律經典三段、後尾抱前、婉鬯顯快。
反反覆覆、如大海回風、一波未平、一波復起。
盡是設疑兩可之辭、待智者自擇、此別是一種文法。


^ck128【爭臣論】^f1^f2^n1
或問諫議大夫陽城於愈、可以爲有道之士乎哉。^f3
學廣而聞多、不求聞於人也。
行古人之道、居於晉之鄙。^f4
晉之鄙人、薰其德而善良者幾千人。^f5
大臣聞而薦之、天子以爲諫議大夫。^f6
人皆以爲華、陽子不色喜。^f7
居於位五年矣、視其德如在野。
彼豈以富貴移易其心哉。^f8
愈應之曰、是易所謂恆其德貞、而夫子凶者也。^f9
惡得爲有道之士乎哉。^f10
在易蠱 ^f11之上九云、不事王侯、高尚其事。^f12
蹇之六二則曰、王臣蹇蹇、匪躬之故。^f13
夫亦以所居之時不一、而所蹈之德不同也。^f14
若蠱之上九、居無用之地、而致匪躬之節、以蹇之六二、在王臣之位、而高不事之心、則冒進之患生、^f15曠官之刺興。^f16
志不可則、而尤不終無也。^f17
今陽子在位、不爲不久矣。
聞天下之得失、不爲不熟矣。
天子待之、不爲不加矣。^f18
而未嘗一言及於政。
視政之得失、若越人視秦人之肥瘠、忽焉不加喜戚於其心。^f19
問其官、則曰諫議也。
問其祿、則曰下大夫之秩也。
問其政、則曰我不知也。^f20
有道之士、固如是乎哉。^f21
且吾聞之、^f22有官守者、不得其職則去。
有言責者、不得其言則去。
今陽子以爲得其言乎哉。
得其言而不言、與不得其言而不去、無一可者也。^f23
陽子將爲祿仕乎。^f24
古之人有云、仕不爲貧、而有時乎爲貧、謂祿仕者也。
宜乎辭尊而居卑、辭富而居貧、若抱關擊柝者可也。
蓋孔子嘗爲委吏矣、嘗爲乘田矣、亦不敢曠其職。
必曰會計當而已矣、必曰牛羊遂而已矣。^f25
若陽子之秩祿、不爲卑且貧、章章明矣、而如此其可乎哉。^f26
或曰否、非若此也。
夫陽子惡訕上者、惡爲人臣招 ^f27其君之過、而以爲名者。^f28
故雖諫且議、使人不得而知焉。
書曰、^f29爾有嘉謨嘉猷、則入告爾后於內、爾乃順之於外。
曰、斯謨斯猷、惟我后之德。
夫陽子之用心、亦若此者。^f30
愈應之曰、若陽子之用心如此、滋所謂惑者矣。^f31
入則諫其君、出不使人知者、大臣宰相者之事、非陽子之所宜行也。
夫陽子、^f32本以布衣、隱於蓬蒿之下。
主上嘉其行誼、擢在此位。
官以諫爲名、誠宜有以奉其職。
使四方後代、知朝廷有直言骨鯁之臣、天子有不僭賞從諫如流之美。^f33
庶巖穴之士、聞而慕之。
束帶結髮、願進于闕下而伸其辭說。
致吾君於堯舜、熙鴻號於無窮也。^f34
若書所謂則大臣宰相之事、非陽子之所宜行也。^f35
且陽子之心、將使君人者、惡聞其過乎、是𠶳之也。^f36
或曰、陽子之不求聞而人聞之、不求用而君用之、不得已而起、守其道而不變、何子過之深也。^f37
愈曰、自古聖人賢士、皆非有求於聞用也。^f38
閔其時之不平、人之不乂。^f39
得其道、不敢獨善其身、而必以兼濟天下也。
孜孜矻矻、^f40死而後已。^f41
故禹過家門不入、孔席不暇暖、而墨突不得黔。^f42
彼二聖一賢者、豈不知自安佚之爲樂哉、誠畏天命而悲人窮也。^f43
夫天授人以賢聖才能、豈使自有餘而已、誠欲以補其不足者也。^f44
耳目之於身也、耳司聞而目司見。
聽其是非、視其險易、然後身得安焉。
聖賢者、時人之耳目也。
時人者、聖賢之身也。^f45
且陽子之不賢、則將役於賢以奉其上矣。
若果賢、則固畏天命而閔人窮也。
惡得以自暇逸乎哉。^f46
或曰、吾聞君子不欲加諸人、而惡訐以爲直者。
若吾子之論、直則直矣、無乃傷於德而費於辭乎。
好盡言以招人過、國武子之所以見殺於齊也、吾子其亦聞乎。^f47
愈曰、君子居其位、則思死其官。
未得位、則思修其辭以明其道。
我將以明道也、非以爲直而加人也。^f48
且國武子不能得善人、而好盡言於亂國、是以見殺。
傳曰、惟善人能受盡言。
謂其聞而能改之也。^f49
子告我曰、陽子可以爲有道之士也。^f50
今雖不能及已、陽子將不得爲善人乎哉。^f51
編按：陽城拜諫議大夫、聞得失熟、猶未肯言、故公作此論譏切之。
是箴規攻擊體、文亦擅世之奇、截然四問四答、而首尾關應如一線。
時城居位五年矣。
後三年、而能排擊裴延齡、或謂城蓋有待、抑公有以激之歟。


^ck129【後十九日復上宰相書】^f1^f2^n1
二月十六日、前鄉貢進士韓愈、謹再拜言相公閤 ^f3下。
向上書及所著文、後待命凡十有九日、不得命。
恐懼不敢逃遁、不知所爲。
乃復敢自納於不測之誅、以求畢其說、而請命於左右。^f4
愈聞之、蹈水火者之求免於人也、不惟其父兄子弟之慈愛、然後呼而望之也。
將有介於其側者、雖其所憎怨、苟不至乎欲其死者、則將大其聲、疾呼而望其仁之也。^f5
彼介於其側者、聞其聲而見其事、不惟其父兄子弟之慈愛、然後往而全之也。
雖有所憎怨、苟不至乎欲其死者、則將狂奔盡氣、濡手足、焦毛髮、救之而不辭也。^f6
若是者何哉、其勢誠急而其情誠可悲也。^f7
愈之彊學力行有年矣、愚不惟道之險夷、行且不息、以蹈於窮餓之水火、其旣危且亟矣、大其聲而疾呼矣、閤下其亦聞而見之矣。^f8
其將往而全之歟、抑將安而不救歟。
有來言於閤下者曰、有觀溺於水而爇 ^f9於火者、有可救之道而終莫之救也、閤下且以爲仁人乎哉。
不然、若愈者、亦君子之所宜動心者也。^f10
或謂愈、子言則然矣、宰相則知子矣、如時不可何。^f11
愈竊謂之不知言者、誠其材能不足當吾賢相之舉耳。
若所謂時者、固在上位者之爲耳、非天之所爲也。
前五六年時、宰相薦聞、尚有自布衣蒙抽擢者、與今豈異時哉。^f12
且今節度觀察使、及防禦營田諸小使等、尚得自舉判官、無間於已仕未仕者、況在宰相、吾君所尊敬者、而曰不可乎。^f13
古之進人者、或取於盜、或舉於管庫、^f14今布衣雖賤、猶足以方於此。^f15
情隘辭蹙、不知所裁、亦惟少垂憐焉。
愈再拜。
編按：前幅設喻、中幅入正文、後幅再起一議。
總以勢字時字作主。
到底曲折、無一直筆。
所見似悲戚、而文則宕逸可誦。


^ck130【後廿九日復上宰相書】^f1^f2^n1
三月十六日、前鄉貢進士韓愈、謹再拜言相公閤 ^f3下、愈聞周公之爲輔相、其急於見賢也、方一食、三吐其哺。^f4
方一沐、三握其髮。^f5
當是時、^f6天下之賢才、皆已舉用。
姦邪讒佞欺負之徒、皆已除去。
四海皆已無虞。
九夷八蠻之在荒服之外者、皆已賓貢。^f7
天災時變、昆蟲草木之妖、皆已銷息。
天下之所謂禮樂刑政教化之具、皆已修理。
風俗皆已敦厚。
動植之物、風雨霜露之所霑被者、皆已得宜。
休徵嘉瑞、麟鳳龜龍之屬、皆已備至。^f8
而周公以聖人之才、憑叔父之親、其所輔理承化之功、又盡章章如是。^f9
其所求進見之士、豈復有賢於周公者哉。
不惟不賢於周公而已、豈復有賢於時百執事者哉。
豈復有所計議、能補於周公之化者哉。^f10
然而周公求之如此其急、惟恐耳目有所不聞見、思慮有所未及、以負成王託周公之意、不得於天下之心。^f11
如周公之心、設使其時輔理承化之功、未盡章章如是、而非聖人之才、而無叔父之親、則將不暇食與沐矣、豈特吐哺握髮爲勤而止哉。^f12
維其如是、故於今頌成王之德、而稱周公之功不衰。^f13
今閤下爲輔相亦近耳。^f14
天下之賢才、豈盡舉用。
奸邪讒佞欺負之徒、豈盡除去。
四海豈盡無虞。
九夷八蠻之在荒服之外者、豈盡賓貢。
天災時變、昆蟲草木之妖、豈盡銷息。
天下之所謂禮樂刑政教化之具、豈盡修理。
風俗豈盡敦厚。
動植之物、風雨霜露之所霑被者、豈盡得宜。
休徵嘉瑞、麟鳳龜龍之屬、豈盡備至。^f15
其所求進見之士、雖不足以希望盛德、至比於百執事、豈盡出其下哉。
其所稱說、豈盡無所補哉。^f16
今雖不能如周公吐哺握髮、亦宜引而進之、察其所以而去就之、不宜默默而已也。^f17
愈之待命、四十餘日矣。
書再上、而志不得通。
足三及門、而閽 ^f18人辭焉。^f19
惟其昏愚、不知逃遁、故復有周公之說焉。^f20
閤下其亦察之。^f21
古之士、三月不仕則相弔。
故出疆必載質。
然所以重於自進者、以其於周不可、則去之魯。
於魯不可、則去之齊。
於齊不可、則去之宋、之鄭、之秦、之楚也。^f22
今天下一君、四海一國、舍乎此則夷狄矣。
去父母之邦矣。^f23
故士之行道者、不得於朝、則山林而已矣。
山林者、士之所獨善自養、而不憂天下者之所能安也。
如有憂天下之心、則不能矣。^f24
故愈每自進而不知愧焉、書亟 ^f25上、足數 ^f26及門、而不知止焉。^f27
甯獨如此而已、惴惴焉惟不得出大賢之門下是懼、^f28亦惟少垂察焉。
瀆冒威尊、惶恐無已。
愈再拜。
編按：通篇將周公與時相、兩兩作對照。
只用一二虛字、斡旋成文。
直言無諱、而不犯嫌忌。
末述再三上書之故、曲曲回護自己。
氣傑神旺、骨勁格高、足稱絕唱。


^ck131【與于襄陽書】^f1^f2^n1
七月三日、將仕郎守國子四門博士韓愈、謹奉書尚書閤 ^f3下。^f4
士之能享大名、顯當世者、莫不有先達之士、負天下之望者、爲之前焉。^f5
士之能垂休光、照後世者、亦莫不有後進之士、負天下之望者、爲之後焉。^f6
莫爲之前、雖美而不彰。^f7
莫爲之後、雖盛而不傳。^f8
是二人者、未始不相須也。^f9
然而千百載乃一相遇焉。^f10
豈上之人無可援、下之人無可推 ^f11歟。^f12
何其相須之殷、而相遇之疎也。^f13
其故在下之人、負其能不肯諂其上。^f14
上之人、負其位不肯顧其下。^f15
故高材多戚戚之窮、^f16盛位無赫赫之光。^f17
是二人者之所爲皆過也。^f18
未嘗干之、不可謂上無其人。^f19
未嘗求之、不可謂下無其人。^f20
愈之誦此言久矣、未嘗敢以聞於人。^f21
側聞閤下 ^f22抱不世之才、特立而獨行、道方而事實。
卷舒不隨乎時、文武唯其所用。
豈愈所謂其人哉。^f23
抑未聞後進之士、有遇知於左右、獲禮於門下者。^f24
豈求之而未得邪。
將志存乎立功、而事專乎報主、雖遇其人、未暇禮邪。
何其宜聞而久不聞也。^f25
愈雖不材、^f26其自處不敢後於恆人。^f27
閤下將求之而未得歟。
古人有言、請自隗 ^f28始。^f29
愈今者惟朝夕芻米僕賃 ^f30之資是急、不過費閤下一朝之享而足也。^f31
如曰吾志存乎立功、而事專乎報主。
雖遇其人、未暇禮焉。
則非愈之所敢知也。^f32
世之齪齪 ^f33者、旣不足以語 ^f34之。^f35
磊落奇偉之人、又不能聽焉。
則信乎命之窮也。^f36
謹獻舊所爲文一十八首、如賜覽觀、亦足知其志之所存。^f37
愈恐懼再拜。
編按：前半幅只是泛論、下半幅方入正文。
前半凡作六轉、筆如弄丸、無一字一意板實。
後半又作九轉、極其悽愴、堪爲動色。
通篇措詞立意、不亢不卑、文情絕妙。


^ck132【與陳給事書】^f1^f2^n1
愈再拜。
愈之獲見於閤 ^f3下有年矣。
始者亦嘗辱一言之譽。^f4
貧賤也、衣食於奔走、^f5不得朝夕繼見。^f6
其後閤下位益尊、伺候於門牆者日益進。
夫位益尊、則賤者日隔。
伺候於門牆者日益進、則愛博而情不專。^f7
愈也道不加修、而文日益有名。
夫道不加修、則賢者不與。
文日益有名、則同進者忌。^f8
始之以日隔之疏、加之以不專之望、以不與者之心、而聽忌者之說。
由是閤下之庭、無愈之跡矣。^f9
去年春、亦嘗一進謁於左右矣。
溫乎其容、若加其新也。
屬 ^f10乎其言、若閔其窮也。^f11
退而喜也、以告於人。^f12
其後如東京取妻子、^f13又不得朝夕繼見。
及其還也、亦嘗一進謁於左右矣。
邈乎其容、若不察其愚也。
悄乎其言、若不接其情也。^f14
退而懼也、不敢復進。^f15
今則釋然悟、翻然悔曰、其邈也、乃所以怒其來之不繼也。
其悄也、乃所以示其意也。^f16
不敏之誅、^f17無所逃避。
不敢遂進、輒自疏其所以、并獻近所爲復志賦以下十首爲一卷、卷有標軸。
送孟郊序一首、生紙寫、不加裝飾、皆有揩 ^f18字註字處、急於自解而謝、不能竢 ^f19更寫。^f20
閤下取其意、而略其禮可也。
愈恐懼再拜。
編按：通篇以見字作主、上半篇從見說到不見。
下半篇從不見說到要見。
一路頓挫跌宕、波瀾層疊、姿態橫生、筆筆入妙也。


^ck133【應科目時與人書】^f1^f2^n1
月日、愈再拜。^f3
天池之濱、大江之濆、^f4曰有怪物焉。^f5
蓋非常鱗凡介之品彙匹儔也。^f6
其得水、變化風雨、上下於天不難也。^f7
其不及水、蓋尋常尺寸之閒耳。
無高山大陵曠途絕險爲之關隔也。^f8
然其窮涸、不能自致乎水。
爲獱 ^f9獺之笑者、蓋十八九矣。^f10
如有力者、哀其窮而運轉之、蓋一舉手一投足之勞也。^f11
然是物也、負其異於眾也。
且曰爛死於沙泥、吾甯樂之。
若俛 ^f12首帖耳、搖尾而乞憐者、非我之志也。^f13
是以有力者遇之、熟視之若無覩也。
其死其生、固不可知也。^f14
今又有有力者當其前矣、聊試仰首一鳴號焉。
庸詎知有力者不哀其窮而忘一舉手一投足之勞、而轉之清波乎。^f15
其哀之、命也。
其不哀之、命也。
知其在命、而且鳴號之者、亦命也。^f16
愈今者、實有類於是。^f17
是以忘其疏愚之罪、而有是說焉。
閤下其亦憐察之。
編按：此貞元九年、宏詞試也。
無端突起譬喻、不必有其事、不必有其理、却作無數曲折、無數峯巒、奇極妙極。


^ck134【送孟東野序】^f1^f2^n1
大凡物不得其平則鳴。^f3
草木之無聲、風撓之鳴。^f4
水之無聲、風蕩之鳴。^f5
其躍也或激之、其趨也或梗之、^f6其沸也或炙之。^f7
金石之無聲、或擊之鳴。^f8
人之於言也亦然。^f9
有不得已者而後言。
其謌 ^f10也有思、其哭也有懷。
凡出乎口而爲聲者、其皆有弗平者乎。^f11
樂也者、鬱於中而泄於外者也。^f12
擇其善鳴者而假之鳴。^f13
金、石、絲、竹、匏、土、革、木 ^f14八者、物之善鳴者也。^f15
維天之於時也亦然、^f16擇其善鳴者而假之鳴。
是故以鳥鳴春、以雷鳴夏、以蟲鳴秋、以風鳴冬、四時之相推敓、^f17其必有不得其平者乎。^f18
其於人也亦然。^f19
人聲之精者爲言。
文辭之於言、又其精也、尤擇其善鳴者而假之鳴。^f20
其在唐虞、咎 ^f21陶、禹其善鳴者也、而假以鳴。^f22
夔弗能以文辭鳴、又自假於韶以鳴。^f23
夏之時、五子以其歌鳴。^f24
伊尹鳴殷。^f25
周公鳴周。^f26
凡載於詩書六藝、皆鳴之善者也。^f27
周之衰、孔子之徒鳴之、其聲大而遠。
傳曰、天將以夫子爲木鐸。
其弗信矣乎。^f28
其末也、莊周以其荒唐之辭鳴。^f29
楚大國也、其亡也、以屈原鳴。^f30
臧孫辰、^f31孟軻、荀卿、以道鳴者也。^f32
楊朱、墨翟、管夷吾、晏嬰、老聃、^f33申不害、^f34韓非、^f35眘 ^f36到、^f37田駢、^f38鄒衍、^f39尸佼、^f40孫武、^f41張儀、蘇秦之屬、皆以其術鳴。^f42
秦之興、李斯鳴之。^f43
漢之時、司馬遷、^f44相如、^f45揚雄、^f46最其善鳴者也。^f47
其下魏晉氏、鳴者不及於古、然亦未嘗絕也。
就其善者、其聲清以浮、其節數 ^f48以急、其辭淫以哀、其志弛以肆、其爲言也、亂雜而無章。^f49
將天醜其德莫之顧邪、何爲乎不鳴其善鳴者也。^f50
唐之有天下、^f51陳子昂、^f52蘇源明、^f53元結、^f54李白、^f55杜甫、^f56李觀、^f57皆以其所能鳴。^f58
其存而在下者、孟郊東野始以其詩鳴。^f59
其高出魏晉、不懈而及於古、^f60其他浸淫乎漢氏矣。^f61
從吾遊者、李翱、張籍其尤也。^f62
三子者之鳴信善矣。^f63
抑不知天將和其聲而使鳴國家之盛邪、抑將窮餓其身、思愁其心腸、而使自鳴其不幸邪。^f64
三子者之命、則懸乎天矣。
其在上也、^f65奚以喜。
其在下也、^f66奚以悲。^f67
東野之役於江南也、^f68有若不釋然者、^f69故吾道其命於天者以解之。^f70
編按：此文得之悲歌慷慨者爲多。
謂凡形之聲者、接不得已。
于不得已中、又有善不善。
所謂善者、又有幸不幸之分。
只是從一鳴中、發出許多議論。
句法變換、凡二十九樣。
如龍之變化、屈伸於天、更不能逐鱗逐爪觀之。


^ck135【送李愿歸盤谷序】^f1^f2^n1
太行 ^f3之陽有盤谷。^f4
盤谷之閒、泉甘而土肥。
草木藂 ^f5茂、居民鮮少。
或曰、謂其環兩山之閒、故曰盤。
或曰、是谷也、宅幽而勢阻、隱者之所盤旋。^f6
友人李愿居之。^f7
愿之言曰、人之稱大丈夫者、我知之矣。^f8
利澤施於人、名聲昭於時。^f9
坐於廟朝、進退百官、而佐天子出令。
其在外、則樹旗旄、羅弓矢、^f10武夫前呵、從者塞途、供給之人、各執其物、夾道而疾馳。
喜有賞、怒有刑。^f11
才畯 ^f12滿前、道古今而譽盛德、入耳而不煩。^f13
曲眉豐頰、清聲而便 ^f14體、秀外而惠中。^f15
飄輕裾、翳長袖。^f16
粉白黛 ^f17綠者、^f18列屋而閒居、妒寵而負恃、爭妍而取憐。^f19
大丈夫之遇知於天子、用力於當世者之所爲也。^f20
吾非惡此而逃之、是有命焉、不可幸而致也。^f21
窮居而野處、升高而望遠、坐茂樹以終日、濯清泉以自潔。^f22
採於山、美可茹。^f23
釣於水、鮮可食。^f24
起居無時、惟適之安。^f25
與其有譽於前、孰若無毀於其後。
與其有樂於身、孰若無憂於其心。^f26
車服不維、刀鋸不加。^f27
理亂不知、黜陟不聞。^f28
大丈夫不遇於時者之所爲也、^f29我則行之。^f30
伺候於公卿之門、奔走於形勢之途。
足將進而趦 ^f31趄、^f32口將言而囁 ^f33嚅。^f34
處汙穢而不羞、觸刑辟 ^f35而誅戮。
儌倖於萬一、老死而後止者、^f36其於爲人賢不肖何如也。^f37
昌黎韓愈、聞其言而壯之。^f38
與之酒、而爲之歌曰、盤之中、維子之宮。
盤之土、可以稼。^f39
盤之泉、可濯可沿。^f40
盤之阻、誰爭子所。^f41
窈而深、廓其有容。^f42
繚而曲、如往而復。^f43
嗟盤之樂兮、樂且無央。^f44
虎豹遠跡兮、蛟龍遁藏。
鬼神守護兮、呵禁不祥。
飲且食兮壽而康、無不足兮奚所望。^f45
膏 ^f46吾車兮秣吾馬、^f47從子於盤兮、終吾生以徜 ^f48徉。^f49
編按：一節是形容得意人、一節是形容閒居人、一節是形容奔走伺候人。
都結在人賢不肖何如也一句上。
全舉李愿自己說話、自說只前數語寫盤谷、後一歌咏盤谷、別是一格。


^ck136【送董邵南序】^f1^f2^n1
燕趙古稱多感慨悲歌之士。^f3
董生舉進士、連不得志於有司。
懷抱利器、鬱鬱適茲土。^f4
吾知其必有合也。^f5
董生勉乎哉。^f6
夫以子之不遇時、苟慕義彊 ^f7仁者、皆愛惜焉。^f8
矧燕趙之士、出乎其性者哉。^f9
然吾嘗聞風俗與化移易、吾惡知其今不異於古所云邪。^f10
聊以吾子之行卜之也。^f11
董生勉乎哉。^f12
吾因之有所感矣。^f13
爲 ^f14我弔望諸君之墓、^f15而觀於其市、復有昔時屠狗者乎。^f16
爲我謝曰、明天子在上、可以出而仕矣。^f17
編按：董生憤己不得志、將往河北、求用于諸藩鎮、故公作此送之。
始言董生之往必有合、中言恐未必合、終諷諸鎮之歸順、及董生不必往。
文僅百十餘字、而有無限開闔、無限變化、無限含蓄、短章聖手。


^ck137【送楊少尹序】^f1^f2^n1
昔疏廣、受二子、以年老、一朝辭位而去。^f3
於時公卿設供張、祖道都門外、車數百兩。^f4
道路觀者、多歎息泣下、共言其賢。
漢史既傳其事、而後世工畫者、又圖其迹。
至今照人耳目、赫赫若前日事。^f5
國子司業楊君巨源、^f6方以能詩訓後進、^f7一旦以年滿七十、亦白丞相去歸其鄉。^f8
世常說古今人不相及、今楊與二疏、其意豈異也。^f9
予忝在公卿後、^f10遇病不能出。^f11
不知楊侯去時、城門外送者幾人、車幾兩、馬幾匹、道邊觀者、亦有歎息知其爲賢與否。
而太史氏又能張大其事、爲傳繼二疏蹤跡否、不落莫否。^f12
見今世無工畫者、而畫與不畫、固不論也。^f13
然吾聞楊侯之去、丞相有愛而惜之者、白以爲其都少尹、不絕其祿。^f14
又爲歌詩以勸之、京師之長於詩者、亦屬 ^f15而和之。
又不知當時二疏之去、有是事否。^f16
古今人同不同未可知也。^f17
中世士大夫、以官爲家、罷則無所於歸。^f18
楊侯始冠、^f19舉於其鄉、歌鹿鳴而來也。^f20
今之歸、^f21指其樹曰、某樹吾先人之所種也。
某水某丘、吾童子時所釣遊也。^f22
鄉人莫不加敬、誡子孫以楊侯不去其鄉爲法。^f23
古之所謂鄉先生、沒而可祭於社者、^f24其在斯人歟、其在斯人歟。^f25
編按：巨源之去、未必可方二疏。
公欲張大之、將來形容、又不可確言。
特前說二疏所有、或少尹所無。
後說少尹所有、或二疏所無。
則巨源之美不可掩、而已亦不至失言。
末托慨世之詞、寫出楊侯歸鄉、可敬可愛、情景宛然。


^ck138【送石處士序】^f1^f2^n1
河陽軍節度御史大夫烏公、爲節度之三月、^f3求士於從事之賢者。
有薦石先生者。^f4
公曰、先生何如。^f5
曰、先生居嵩邙 ^f6瀍 ^f7穀之間。^f8
冬一裘、夏一葛。
食朝夕、飯一盂、蔬一盤。
人與之錢、則辭。
請與出遊、未嘗以事免。
勸之仕、不應。
坐一室、左右圖書。^f9
與之語道理、辨古今事當否、論人高下、事後當成敗、若河決下流而東注、若駟馬駕輕車就熟路、而王良造父爲之先後也、^f10若燭照、數計而龜卜也。^f11
大夫曰、先生有以自老、無求於人、其肯爲某來邪。^f12
從事曰、大夫文武忠孝、求士爲國、不私於家。
方今寇聚於恆、師環其疆。^f13
農不耕收、財粟殫亡。
吾所處地、歸輸之塗。^f14
治法征謀、宜有所出。^f15
先生仁且勇、^f16若以義請而彊委重焉、其何說之辭。^f17
於是譔書詞、具馬幣、卜日以受使者、求先生之廬而請焉。^f18
先生不告於妻子、不謀於朋友、冠帶出見客、拜受書禮於門內。^f19
宵則沐浴、戒行李、載書冊、問道所由。
告行於常所來往、晨則畢至張上東門外、^f20酒三行且起、^f21有執爵而言者曰、大夫真能以義取人、先生真能以道自任、決去就、爲先生別。^f22
又酌而祝曰、^f23凡去就出處何常、惟義之歸、^f24遂以爲先生壽。^f25
又酌而祝曰、使大夫恆無變其初、無務富其家而飢其師、無甘受佞人而外敬正士、無昧於諂言、惟先生是聽、以能有成功、保天子之寵命。^f26
又祝曰、^f27使先生無圖利於大夫、而私便其身圖。^f28
先生起拜祝辭曰、敢不敬蚤夜以求從祝規。^f29
於是東都之人士、咸知大夫與先生果能相與以有成也。^f30
遂各爲歌詩六韻、遣愈爲之序云。
編按：純以議論行序事、序之變也。
看前面大夫從事、四轉反覆。
又看後面四轉祝詞、有無限曲折變態、愈轉愈佳。


^ck139【送溫處士赴河陽軍序】^f1^f2^n1
伯樂一過冀北之野、而馬羣遂空。^f3
夫冀北馬多天下、伯樂雖善知馬、安能空其羣邪。
解之者曰、吾所謂空、非無馬也、無良馬也。
伯樂知馬、遇其良、輒取之、羣無留良焉。
苟無良、雖謂無馬、不爲虛語矣。^f4
東都、固士大夫之冀北也。^f5
恃才能深藏而不市者、洛之北涯、曰石生。^f6
其南涯、曰溫生。^f7
大夫烏公、以鈇鉞鎮河陽之三月、以石生爲才、以禮爲羅、羅而致之幕 ^f8下。^f9
未數月也、以溫生爲才、於是以石生爲媒、以禮爲羅、又羅而致之幕下。^f10
東都雖信多才士、朝取一人焉、拔其尤。
暮取一人焉、拔其尤。^f11
自居守河南尹、以及百司之執事、與吾輩二縣之大夫。^f12
政有所不通、事有所可疑、奚所諮而處焉。^f13
士大夫之去位而巷處者、誰與嬉遊。^f14
小子後生、於何考德而問業焉。^f15
縉紳之東西行過是都者、無所禮於其廬。^f16
若是而稱曰、大夫烏公、一鎮河陽、而東都處士之廬無人焉、豈不可也。^f17
夫南面而聽 ^f18天下、其所託重而恃力者、惟相與將耳。^f19
相爲天子得人於朝廷、^f20將爲天子得文武士於幕下、^f21求內外無治、不可得也。^f22
愈縻於茲、^f23不能自引去、資二生以待老。
今皆爲有力者奪之、其何能無介然於懷邪。^f24
生旣至、拜公於軍門、其爲吾以前所稱、爲天下賀、^f25以後所稱、爲吾致私怨於盡取也。^f26
留守相公、首爲四韻詩歌其事、愈因推其意而序之。
編按：全篇無一語實說溫生之賢、而溫生已處處躍露。
若是而稱曰數語、是結前半篇。
其爲吾以前所稱、是結後半篇。
然致私怨于盡取句、直挽到篇首空字、收盡通章。


^ck140【祭十二郎文】^f1^f2^n1
年月日、^f3季父愈、聞汝喪之七日、乃能銜哀致誠、使建中遠具時羞之奠、告汝十二郎之靈。^f4
嗚呼、吾少孤。^f5
及長、不省所怙、^f6惟兄嫂是依。^f7
中年、兄歿南方、吾與汝俱幼。^f8
從嫂歸葬河陽。
旣又與汝就食江南。^f9
零丁孤苦、未嘗一日相離也。^f10
吾上有三兄、皆不幸早世。
承先人後者、在孫惟汝、在子惟吾。
兩世一身、形單影隻。^f11
嫂嘗撫汝指吾而言曰、韓氏兩世、惟此而已。^f12
汝時尤小、當不復記憶。^f13
吾時雖能記憶、亦未知其言之悲也。^f14
吾年十九、始來京城。^f15
其後四年、而歸視汝。^f16
又四年、吾往河陽省墳墓、^f17遇汝從嫂喪來葬。^f18
又二年、吾佐董丞相於汴州、^f19汝來省吾。^f20
止一歲、請歸取其孥。^f21
明年、丞相薨、吾去汴州、汝不果來。^f22
是年、吾佐戎徐州。^f23
使取汝者始行、吾又罷去、汝又不果來。^f24
吾念汝從於東、東亦客也、不可以久。
圖久遠者、莫如西歸。
將成家而致汝。^f25
嗚呼、孰謂汝遽去吾而歿乎。^f26
吾與汝俱少年、以爲雖暫相別、終當久相與處。
故捨汝而旅食京師、以求斗斛之祿。^f27
誠知其如此、雖萬乘之公相、吾不以一日輟汝而就也。^f28
去年、孟東野往、吾書與汝曰、吾年未四十、而視茫茫、而髮蒼蒼、而齒牙動搖。
念諸父與諸兄、皆康彊而早世、如吾之衰者、其能久存乎。
吾不可去、汝不肯來、恐旦暮死、而汝抱無涯之戚也。^f29
孰謂少者歿而長者存、彊者夭而病者全乎。
嗚呼、其信然邪、其夢邪、其傳之非其真邪。^f30
信也、吾兄之盛德而夭其嗣乎。
汝之純明而不克蒙其澤乎。
少者彊者而夭歿、長者衰者而存全乎。
未可以爲信也。^f31
夢也、傳之非其真也、東野之書、耿蘭 ^f32之報、何爲而在吾側也。
嗚呼、其信然矣、吾兄之盛德而夭其嗣矣。
汝之純明宜業其家者、不克蒙其澤矣。^f33
所謂天者誠難測、而神者誠難明矣。
所謂理者不可推、而壽者不可知矣。^f34
雖然、吾自今年來、蒼蒼者、或化而爲白矣。
動搖者、或脫而落矣。
毛血日益衰、志氣日益微、幾何不從汝而死也。^f35
死而有知、其幾何離。
其無知、悲不幾時、而不悲者無窮期矣。^f36
汝之子始十歲。^f37
吾之子始五歲、^f38少而彊者不可保、如此孩提者、又可冀其成立邪。
嗚呼哀哉、嗚呼哀哉。^f39
汝去年書云、比得軟腳病、往往而劇。^f40
吾曰是疾也、江南之人、常常有之、未始以爲憂也。
嗚呼、其竟以此而殞其生乎、抑別有疾而致斯乎。^f41
汝之書、六月十七日也。^f42
東野云、汝歿以六月二日、耿蘭之報無月日、蓋東野之使者、不知問家人以月日。
如耿蘭之報、不知當言月日。^f43
東野與吾書、乃問使者、使者妄稱以應之耳、其然乎、其不然乎。^f44
今吾使建中祭汝、弔汝之孤、與汝之乳母。
彼有食可守、以待終喪、則待終喪而取以來。
如不能守以終喪、則遂取以來。
其餘奴婢、並令守汝喪。
吾力能改葬、終葬汝於先人之兆、然後惟其所願。^f45
嗚呼、^f46汝病吾不知時、汝歿吾不知日、生不能相養以共居、歿不能撫汝以盡哀、斂不憑其棺、窆 ^f47不臨其穴。^f48
吾行負神明、而使汝夭。
不孝不慈、而不得與汝相養以生、相守以死。
一在天之涯、一在地之角。
生而影不與吾形相依、死而魂不與吾夢相接。
吾實爲之、其又何尤。
彼蒼者天、曷其有極。^f49
自今以往、吾其無意於人世矣。^f50
當求數頃之田於伊潁之上、^f51以待餘年。
教吾子與汝子、幸其成、長吾女與汝女、待其嫁、如此而已。^f52
嗚呼、言有窮而情不可終、汝其知也邪、其不知也邪。^f53
嗚呼哀哉。
尚饗。
編按：情之至者、自然流爲至文。
讀此等文、須想其一面哭一面寫、字字是血、字字是淚。
未嘗有意爲文、而文無不工、祭文中千年絕調。


^ck141【祭鱷魚文】^f1^f2^n1
維年月日、潮州刺史韓愈、使軍事衙推秦濟、以羊一、豬一、投惡谿之潭水、以與鱷 ^f3魚食、而告之 ^f4曰、昔先王旣有天下、列山澤、罔 ^f5繩擉 ^f6刃、以除蟲蛇惡物爲民害者、驅而出之四海之外。^f7
及後王德薄、不能遠有、則江漢之間、尚皆棄之、以與蠻夷楚越、況潮、嶺海之閒、去京師萬里哉。
鱷魚之涵淹卵育於此、亦固其所。^f8
今天子嗣唐位、神聖慈武、四海之外、六合之內、皆撫而有之。^f9
況禹跡所揜、揚州之近地、刺史縣令之所治、出貢賦以供天地宗廟百神之祀之壤者哉。^f10
鱷魚其不可與刺史雜處此土也。^f11
刺史受天子命、守此土、治此民、而鱷魚睅 ^f12然不安谿潭、據處食民畜 ^f13熊豕鹿麞、以肥其身、以種其子孫、與刺史亢拒、爭爲長 ^f14雄。^f15
刺史雖駑弱、亦安肯爲鱷魚低首下心、伈伈 ^f16睍睍、^f17爲民吏羞、以偷活於此邪。^f18
且承天子命以來爲吏、固其勢不得不與鱷魚辨。^f19
鱷魚有知、其聽刺史言。^f20
潮之州、大海在其南。
鯨鵬之大、蝦蟹之細、無不容歸。
以生以食、鱷魚朝發而夕至也。^f21
今與鱷魚約、盡三日、其率醜類南徙於海、以避天子之命吏。
三日不能、至五日。
五日不能、至七日。^f22
七日不能、是終不肯徙也、是不有刺史聽從其言也。
不然、則是鱷魚冥頑不靈、刺史雖有言、不聞不知也。^f23
夫傲天子之命吏、不聽其言、不徙以避之、與冥頑不靈而爲民物害者、皆可殺。^f24
刺史則選材技吏民、操強弓毒矢、以與鱷魚從事、必盡殺乃止。
其無悔。^f25
編按：全篇只是不許鱷魚雜處此土、處處提出天子二字、刺史二字壓服他。
如問罪之師、正正堂堂之陣、能令反側子心寒膽慄。


^ck142【柳子厚墓誌銘】^f1^f2^n1
子厚諱宗元。
七世祖慶、爲拓跋魏 ^f3侍中、封濟陰公。
曾伯祖奭、爲唐宰相、與褚遂良、韓瑗、^f4俱得罪武后、死高宗朝。
皇考 ^f5諱鎮、以事母棄太常博士、求爲縣令江南、其後以不能媚權貴、失御史、權貴人死、乃復拜侍御史。
號爲剛直、所與遊、皆當世名人。^f6
子厚少精敏、無不通達、逮其父時、雖少年、已自成人。
能取進士第、嶄 ^f7然見頭角、眾謂柳氏有子矣。^f8
其後以博學宏詞、授集賢殿正字。
儁傑廉悍、^f9議論證據今古、出入經史百子、踔 ^f10厲風發、率常屈其座人、名聲大振、一時皆慕與之交。
諸公要人、爭欲令出我門下、交口薦譽之。^f11
貞元十九年、由藍田尉、拜監察御史。
順宗卽位、拜禮部員外郎。
遇用事者得罪、例出爲刺史。
未至、又例貶州司馬。^f12
居閒益自刻苦、務記覽爲詞章、汎濫停蓄、爲深博無涯涘、^f13而自肆於山水閒。^f14
元和中、嘗例召至京師、又偕出爲刺史、而子厚得柳州。^f15
旣至、歎曰、是豈不足爲政邪。
因其土俗、爲設教禁、州人順賴。
其俗以男女質 ^f16錢、約不時贖、子本相侔、則沒爲奴婢。
子厚與設方計、悉令贖歸。
其尤貧力不能者、令書其傭、足相當、則使歸其質。
觀察使下其法於他州、比一歲、免而歸者且千人。^f17
衡湘以南、爲進士者、皆以子厚爲師。
其經承子厚口講指畫爲文詞者、悉有法度可觀。^f18
其召至京師而復爲刺史也、^f19中山劉夢得禹錫、亦在遣中、當詣播州。
子厚泣曰、播州、非人所居、而夢得親在堂、吾不忍夢得之窮、無辭以白其大人、且萬無母子俱往理、請於朝、將拜疏、願以柳易播、雖重得罪、死不恨。
遇有以夢得事白上者、夢得於是改刺連州。^f20
嗚呼、士窮乃見節義。
今夫平居里巷相慕悅、酒食游戲相徵逐、詡詡 ^f21強笑語以相取下、握手出肺肝相示、指天日涕泣、誓生死不相背負、真若可信。
一旦臨小利害、僅如毛髮比、反眼若不相識、落陷穽、不一引手救、反擠之又下石焉者、皆是也。
此宜禽獸夷狄所不忍爲、而其人自視以爲得計、聞子厚之風、亦可以少媿矣。^f22
子厚前時少年、勇於爲人、不自貴重 ^f23顧藉、謂功業可立就、故坐廢退。
旣退、又無相知有氣力得位者推挽、故卒死於窮裔。^f24
材不爲世用、道不行於時也。^f25
使子厚在臺省時、自持其身、已能如司馬刺史時、亦自不斥。
斥時有人力能舉之、且必復用不窮。^f26
然子厚斥不久、窮不極、雖有出於人、其文學辭章、必不能自力以致必傳於後如今無疑也。^f27
雖使子厚得所願、爲將相於一時。
以彼易此、孰得孰失、必有能辨之者。^f28
子厚以元和十四年十一月八日卒、年四十七。
以十五年七月十日、歸葬萬年先人墓側。
子厚有子男二人。
長曰周六、始四歲。
季曰周七、子厚卒、乃生。
女子二人、皆幼。
其得歸葬也、費皆出觀察使河東裴君行立。
行立有節概、重然諾、與子厚結交、子厚亦爲之盡、竟賴其力。
葬子厚於萬年之墓者、舅弟盧遵。
遵、涿人、性謹慎、學問不厭、自子厚之斥、遵從而家焉、逮其死不去、旣往葬子厚、又將經紀其家、庶幾有始終者。^f29
銘曰、是惟子厚之室、旣固旣安、以利其嗣人。
編按：子厚不克持身處、公亦不能爲之諱、故措詞隱躍、使人自領。
只就文章一節、斷其必傳、下筆自有輕重。
^juan9(卷9)^ck143【駁復讎議】^f1^f2^n1
臣伏見天后 ^f3時、有同州下邽 ^f4人徐元慶者。
父爽、爲縣尉趙師韞所殺。
卒能手刃父讎、束身歸罪。^f5
當時諫臣陳子昂建議、誅之而旌其閭。
且請編之於令、永爲國典。^f6
臣竊獨過之。^f7
臣聞禮之大本、以防亂也。
若曰無爲賊虐、凡爲子者殺無赦。^f8
刑之大本、亦以防亂也。
若曰無爲賊虐、凡爲治者殺無赦。^f9
其本則合、其用則異。
旌與誅莫得而並焉。^f10
誅其可旌茲謂濫、黷刑甚矣。
旌其可誅茲謂僭、壞禮甚矣。^f11
果以是示於天下、傳於後代、趨義者不知所向、違害者不知所立。
以是爲典、可乎。^f12
蓋聖人之制、窮理以定賞罰、本情以正褒貶、統於一而已矣。^f13
嚮使刺讞 ^f14其誠僞、考正其曲直、原始而求其端、則刑禮之用、判然離矣。^f15
何者、若元慶之父、不陷於公罪。
師韞之誅、獨以其私怨。
奮其吏氣、虐於非辜。
州牧不知罪、刑官不知問。
上下蒙冒、龥 ^f16號 ^f17不聞。^f18
而元慶能以戴天爲大恥、枕戈爲得禮。^f19
處心積慮、以衝讎人之胸。
介然自克、卽死無憾、是守禮而行義也。
執事者宜有慚色。
將謝之不暇、而又何誅焉。^f20
其或元慶之父、不免於罪。
師韞之誅、不愆於法。
是非死於吏也、是死於法也、法其可讎乎。
讎天子之法、而戕奉法之吏、是悖驁 ^f21而淩上也。
執而誅之、所以正邦典、而又何旌焉。^f22
且其議曰、人必有子、子必有親。
親親相讎、其亂誰救。^f23
是惑於禮也甚矣。
禮之所謂讎者、蓋其冤抑沉痛、而號無告也。
非謂抵罪觸法、陷於大戮。
而曰彼殺之、我乃殺之。
不議曲直、暴寡脅弱而已。
其非經背聖、不亦甚哉。^f24
周禮調人 ^f25掌司萬人之讎、凡殺人而義者、令勿讎、讎之則死。
有反殺者、邦國交讎之。^f26
又安得親親相讎也。
春秋公羊傳曰、父不受誅、子復讎可也。
父受誅、子復讎、此推刃之道、復讎不除害。^f27
今若取此以斷兩下相殺、則合於禮矣。^f28
且夫不忘讎、孝也。
不愛死、義也。
元慶能不越于禮、服孝死義、是必達理而聞道者也。
夫達理聞道之人、豈其以王法爲敵讎者哉。
議者反以爲戮、黷刑壞禮、其不可以爲典明矣。^f29
請下臣議附於令、有斷斯獄者、不宜以前議從事、謹議。
編按：看敍起手刃父讎、束身歸罪八字、便見得宜旌不宜誅。
中段是論理、故作兩平之言。
後段是論事、故作側重之之語。
引經據典、無一字游移、乃成鐵案。


^ck144【桐葉封弟辨】^f1^f2^n1
古之傳者有言、成王以桐葉與小弱弟戲、曰、以封汝。
周公入賀。
王曰、戲也。
周公曰、天子不可戲。
乃封小弱弟於唐。^f3
吾意不然。^f4
王之弟當封邪、周公宜以時言於王、不待其戲而賀以成之也。^f5
不當封邪、周公乃成其不中 ^f6之戲、以地以人、與小弱弟者爲之主、其得爲聖乎。^f7
且周公以王之言、不可苟焉而已、必從而成之邪。
設有不幸、王以桐葉戲婦寺、亦將舉而從之乎。^f8
凡王者之德、在行之何若。
設未得其當、^f9雖十易之不爲病、要 ^f10於其當、不可使易也、而況以其戲乎。
若戲而必行之、是周公教王遂過也。^f11
吾意周公輔成王、宜以道從容優樂、要歸之大中而已、^f12必不逢其失而爲之辭。^f13
又不當束縛之、馳驟之、使若牛馬然、急則敗矣。^f14
且家人父子、尚不能以此自克、況號爲君臣者邪。^f15
是直小丈夫𡙇𡙇 ^f16者之事、非周公所宜用、故不可信。^f17
或曰、封唐叔、史佚成之。^f18
編按：前輻連設數層翻駁、後輻連下數層斷案、俱以理勝、非尚口舌便便也。
讀之反覆重疊愈不厭、如眺層巒、但見蒼翠。


^ck145【箕子碑】^f1^f2^n1
凡大人之道有三、一曰正蒙難、^f3二曰法授聖、三曰化及民。^f4
殷有仁人曰箕子、實具茲道以立于世。
故孔子述六經之㫖、尤殷勤焉。^f5
當紂之時、大道悖亂、天威之動不能戒、聖人之言無所用。^f6
進死以併命、誠仁矣。
無益吾祀、故不爲。^f7
委身以存祀、誠仁矣。
與 ^f8亡吾國、故不忍。^f9
具是二道、有行之者矣。^f10
是用保其明哲、與之俯仰。
晦是謨範、辱於囚奴。
昏而無邪、隤 ^f11而不息。
故在易曰、箕子之明夷。
正蒙難也。^f12
及天命旣改、生人以正。
乃出大法、用爲聖師。
周人得以序彝倫、而立大典。
故在書曰、以箕子歸作洪範。
法授聖也。^f13
及封朝鮮、推道訓俗、惟德無陋、惟人無遠、用廣殷祀、俾夷爲華、化及民也。^f14
率是大道、藂 ^f15於厥躬、天地變化、我得其正、其大人歟。^f16
於虖、^f17當其周時未至、殷祀未殄。
比干已死、微子已去、向使紂惡未稔 ^f18而自斃、武庚念亂以圖存、國無其人、誰與興理、是固人事之或然者也。
然則先生隱忍而爲此、其有志於斯乎。^f19
唐某年、作廟汲郡、歲時致祀。^f20
嘉先生獨列於易象、作是頌云。^f21
編按：前立三柱、真如天外三峯、卓然峭峙。
於虖以下、忽然換筆、一往更有深情。


^ck146【捕蛇者說】^f1^f2^n1
永州之野產異蛇、黑質而白章、^f3觸草木盡死。
以齧人、無禦之者。^f4
然得而腊 ^f5之以爲餌、可以已大風、攣 ^f6踠 ^f7瘻 ^f8癘、^f9去死肌、殺三蟲。^f10
其始太醫以王命聚之、歲賦其二、^f11募有能捕之者、當其租入、永之人爭奔走焉。^f12
有蔣氏者、專其利三世矣。^f13
問之、則曰、吾祖死於是、吾父死於是、今吾嗣爲之十二年、幾死者數 ^f14矣。
言之貌若甚戚者。^f15
余悲之。
且曰、若毒之乎。
余將告於莅事者、更若役、復若賦、則何如。^f16
蔣氏大戚、汪然出涕曰、君將哀而生之乎、則吾斯役之不幸、未若復吾賦不幸之甚也。^f17
嚮吾不爲斯役、則久已病矣。^f18
自吾氏三世居是鄉、積於今六十歲矣。
而鄉鄰之生日蹙、殫其地之出、竭其廬之入、^f19號呼而轉徙、飢渴而頓踣。^f20
觸風雨、犯寒暑、呼噓毒癘、^f21往往而死者、相藉 ^f22也。^f23
曩與吾祖居者、今其室、十無一焉。
與吾父居者、今其室、十無二三焉。
與吾居十二年者、今其室、十無四五焉。^f24
非死即徙爾、而吾以捕蛇獨存。^f25
悍吏之來吾鄉、叫囂乎東西、隳 ^f26突乎南北、譁然而駭者、雖雞狗不得寧焉。^f27
吾恂恂而起、視其缶、而吾蛇尚存、則弛 ^f28然而臥、^f29謹食 ^f30之、時而獻焉。^f31
退而甘食其土之有、以盡吾齒。^f32
蓋一歲之犯死者二焉。
其餘則熙熙而樂、豈若吾鄉鄰之旦旦有是哉。^f33
今雖死乎此、比吾鄉鄰之死、則已後矣、又安敢毒邪。^f34
余聞而愈悲。
孔子曰、苛政猛於虎也。
吾嘗疑乎是。
今以蔣氏觀之、猶信。^f35
嗚呼、孰知賦斂之毒、有甚是蛇者乎。^f36
故爲之說、以俟夫觀人風者得焉。
編按：此小文耳、卻有許大議論。
必先得孔子苛政猛于虎一句、然後有一篇之意。
前後起伏抑揚、含無限悲傷悽惋之態。
若轉以上聞、所謂言之者無罪、聞之者足以爲戒、真有用之文。


^ck147【種樹郭橐駝傳】^f1^f2^n1
郭橐駝不知始何名、病僂、^f3隆然伏行、有類橐駝者、故鄉人號之駝。
駝聞之曰、甚善、名我固當。
因捨其名、亦自謂橐駝云。^f4
其鄉曰豐樂鄉、在長安西。^f5
駝業種樹、凡長安豪家富人爲觀游、^f6及賣果者、^f7皆爭迎取養。^f8
視駝所種樹、或遷徙、無不活。^f9
且碩茂、蚤實以蕃。^f10
他植者、雖窺伺傚慕、莫能如也。^f11
有問之、對曰、橐駝 ^f12非能使木壽且孳也。^f13
能順木之天、以致其性焉爾。^f14
凡植木之性、^f15其本欲舒、其培欲平、其土欲故、其築欲密。^f16
旣然已、勿動勿慮、去不復顧。
其蒔 ^f17也若子、其置也若棄。
則其天者全、而其性得矣。^f18
故吾不害其長而已、非有能碩茂之也。
不抑耗其實而已、非有能蚤而蕃之也。^f19
他植者則不然。^f20
根拳而土易、^f21其培之也、若不過焉則不及。
苟有能反是者、則又愛之太殷、憂之太勤、旦視而暮撫、已去而復顧。
甚者爪其膚以驗其生枯、搖其本以觀其疎密、而木之性日以離矣。
雖曰愛之、其實害之。
雖曰憂之、其實讎之。
故不我若也、吾又何能爲哉。^f22
問者曰、以子之道、移之官理可乎。
駝曰、我知種樹而已、官理非吾業也。
然吾居鄉、見長人者、好煩其令、若甚憐焉、而卒以禍。^f23
旦暮吏來而呼曰、官命促爾耕、勗爾植、督爾穫、^f24蚤繰 ^f25而緒、蚤織而縷、^f26字而幼孩、遂而雞豚。^f27
鳴鼓而聚之、擊木而召之。
吾小人輟飧饔以勞 ^f28吏者、且不得暇、又何以蕃吾生而安吾性邪。
故病且怠若是。
則與吾業者、其亦有類乎。^f29
問者嘻曰、不亦善夫。
吾問養樹得養人術、傳其事以爲官戒也。^f30
編按：前寫橐駝種樹之法、瑣瑣述來、涉筆成趣。
純是上聖至理、不得看爲山家種樹方。
末入官理一段、發出絕大議論、以規諷世道。
守官者當深體此文。


^ck148【梓人傳】^f1^f2^n1
裴封叔之第、在光德里。^f3
有梓人款其門、願傭隟 ^f4宇而處焉。^f5
所職尋引規矩繩墨、家不居礱斲之器。^f6
問其能、曰、吾善度 ^f7材。
視棟宇之制、高深圓方短長之宜、吾指使而羣工役焉。^f8
捨我、衆莫能就一宇。
故食 ^f9於官府、吾受祿三倍。
作於私家、吾收其直大半焉。^f10
他日、入其室、其牀闕足而不能理、曰、將求他工。
余甚笑之、謂其無能而貪祿嗜貨者。^f11
其後京兆尹將飾官署、余往過焉。
委 ^f12羣材、會衆工。^f13
或執斧斤、或執刀鋸、皆環立嚮之。
梓人左持引、右執杖、而中處焉。^f14
量棟宇之任、視木之能舉。
揮其杖曰斧、彼執斧者奔而右。
顧而指曰鋸、彼執鋸者趨而左。^f15
俄而斤者斲、刀者削、皆視其色、俟其言、莫敢自斷者。^f16
其不勝 ^f17任者、怒而退之、亦莫敢慍焉。^f18
畫宮於堵、盈尺而曲盡其制。
計其毫釐而構大廈、無進退焉。^f19
旣成、書於上棟 ^f20曰、某年某月某日某建、則其姓字也。
凡執用之工不在列。^f21
余圜 ^f22視大駭、然後知其術之工大矣。^f23
繼而歎曰、^f24彼將捨其手藝、^f25專其心智、^f26而能知體要者歟。^f27
吾聞勞心者役人、勞力者役於人、彼其勞心者歟。
能者用而智者謀、彼其智者歟。^f28
是足爲佐天子相天下法矣、物莫近乎此也。^f29
彼爲天下者本於人。
其執役者、爲徒隸、爲鄉師里胥、其上爲下士、又其上爲中士、爲上士、又其上爲大夫、爲卿、爲公。
離而爲六職、判而爲百役。^f30
外薄 ^f31四海、^f32有方伯連率。^f33
郡有守、邑有宰、皆有佐政。
其下有胥吏、又其下皆有嗇夫版尹、以就役焉。^f34
猶眾工之各有執技以食力也。^f35
彼佐天子相天下者、舉而加焉、指而使焉、條其綱紀而盈縮焉、齊其法制而整頓焉、猶梓人之有規矩繩墨以定制也。^f36
擇天下之士、使稱其職。
居天下之人、使安其業。
視都知野、視野知國、視國知天下、其遠邇細大、可手據其圖而究焉。
猶梓人畫宮於堵而績於成也。^f37
能者進而由之、使無所德。
不能者退而休之、亦莫敢慍。
不衒 ^f38能、不矜名、不親小勞、不侵衆官。
日與天下之英才、討論其大經。
猶梓人之善運衆工而不伐藝也。^f39
夫然後相道得而萬國理矣。^f40
相道旣得、萬國旣理、天下舉首而望曰、吾相之功也。
後之人循跡而慕曰、彼相之才也。
士或談殷周之理者、曰伊傅周召、其百執事之勤勞、而不得紀焉。
猶梓人自名其功、而執用者不列也。^f41
大哉相乎、通是道者、所謂相而已矣。^f42
其不知體要者反此。
以恪勤爲公、以簿書爲尊。
衒能矜名、親小勞、侵衆官、竊取六職百役之事、听听 ^f43於府庭、而遺其大者遠者焉。
所謂不通是道者也。^f44
猶梓人而不知繩墨之曲直、規矩之方圓、尋引之短長、姑奪衆工之斧斤刀鋸、以佐其藝。
又不能備其工、以至敗績、用而無所成也。
不亦謬歟。^f45
或曰、彼主爲室者、儻或發其私智。
牽制梓人之慮、奪其世守、而道謀是用。
雖不能成功、豈其罪邪、亦在任之而已。^f46
余曰不然。
夫繩墨誠陳、規矩誠設、高者不可抑而下也、狹者不可張而廣也。
由我則固、不由我則圮。^f47
彼將樂去固而就圮也、則卷其術、默其智、悠爾而去、不屈吾道、是誠良梓人耳。
其或嗜其貨利、忍而不能捨也。
喪其制量、屈而不能守也。
棟橈 ^f48屋壞、則曰、非我罪也。
可乎哉、可乎哉。^f49
余謂梓人之道類於相、故書而藏之。^f50
梓人蓋古之審曲面勢者、今謂之都料匠云。^f51
余所遇者楊氏潛其名。^f52
編按：前細寫梓人、句句暗伏相道。
後細寫相道、句句回抱梓人。
末又補出人主任相、爲相自處兩意。
次序摹寫、意思滿暢。


^ck149【愚溪詩序】^f1^f2^n1
灌水之陽有溪焉、東流入於瀟水。^f3
或曰、冉氏嘗居也、故姓是溪爲冉溪。
或曰、可以染也、名之以其能、故謂之染溪。^f4
余以愚觸罪、謫瀟水上。
愛是溪、入二三里、得其尤絕者、家焉。^f5
古有愚公谷、^f6今余家是溪、而名莫能定、土之居者、猶齗齗 ^f7然、^f8不可以不更 ^f9也、故更之爲愚溪。^f10
愚溪之上、買小丘、爲愚丘。^f11
自愚丘東北行六十步、得泉焉、又買居之、爲愚泉。^f12
愚泉凡六穴、皆出山下平地、蓋上出也。
合流屈曲而南、爲愚溝。^f13
遂負土累石、塞其隘、爲愚池。^f14
愚池之東、爲愚堂。^f15
其南、爲愚亭。^f16
池之中、爲愚島。^f17
嘉木異石錯置、皆山水之奇者、以余故、咸以愚辱焉。^f18
夫水、智者樂 ^f19也、今是溪獨見辱於愚、何哉、蓋其流甚下、不可以灌溉、^f20又峻急多坻 ^f21石、大舟不可入也。^f22
幽邃 ^f23淺狹、蛟龍不屑、不能興雲雨、^f24無以利世。
而適類於余、然則雖辱而愚之可也。^f25
甯武子邦無道則愚、智而爲愚者也。
顏子終日不違如愚、睿 ^f26而爲愚者也。
皆不得爲真愚。
今余遭有道而違於理、悖於事、故凡爲愚者、莫我若也。^f27
夫然、則天下莫能爭是溪、余得專而名焉。^f28
溪雖莫利於世、而善鑒萬類。
清瑩秀澈、鏘鳴金石。
能使愚者喜笑眷慕、樂而不能去也。^f29
余雖不合於俗、亦頗以文墨自慰。
漱 ^f30滌萬物、牢籠百態、而無所避之。^f31
以愚辭歌愚溪、則茫然而不違、昏然而同歸。
超鴻 ^f32蒙、混希夷、寂寥而莫我知也。^f33
於是作八愚詩、記於溪石上。^f34
編按：通篇就一愚字、點次成文。
借愚溪自寫照、愚溪之風景宛然、自己之行事亦宛然。
前後關合照應、異趣沓來、描寫最爲出色。


^ck150【永州韋使君新堂記】^f1^f2^n1
將爲穹谷嵁 ^f3巖淵池於郊邑之中、則必輦 ^f4山石、溝澗壑、陵絕險阻、疲極人力、乃可以有爲也。^f5
然而求天作地生之狀、咸無得焉。^f6
逸其人、因其地、全其天、昔之所難、今於是乎在。^f7
永州實惟九疑之麓。^f8
其始度 ^f9土者、環山爲城。^f10
有石焉、翳於奧草。
有泉焉、伏於土塗。
蛇虺 ^f11之所蟠、貍鼠之所游。
茂樹惡木、嘉葩 ^f12毒卉。^f13
亂雜而爭植、號爲穢墟。^f14
韋公 ^f15之來、旣逾月。
理甚無事。^f16
望其地、且異之。^f17
使命芟 ^f18其蕪、^f19行其塗、積之丘如、蠲 ^f20之瀏 ^f21如、旣焚旣釃、^f22奇勢迭出。^f23
清濁辨質、美惡異位。^f24
視其植、則清秀敷舒。^f25
視其蓄、則溶漾紆餘。^f26
怪石森然、周於四隅。
或列或跪、或立或仆。
竅穴逶 ^f27邃、^f28堆阜突怒。^f29
乃作棟宇、以爲觀遊。
凡其物類、無不合形輔勢、效伎於堂廡 ^f30之下。^f31
外之連山高原、林麓之崖、間廁隱顯。
邇延野綠、遠混天碧、咸會於譙 ^f32門之內。^f33
已乃延客入觀、繼以宴娛。^f34
或贊且賀曰、見公之作、知公之志。^f35
公之因土而得勝、豈不欲因俗以成化。
公之擇惡而取美、豈不欲除殘而佑仁。
公之蠲濁而流清、豈不欲廢貪而立廉。
公之居高以望遠、豈不欲家撫而戶曉。^f36
夫然、則是堂也、^f37豈獨草木土石水泉之適歟、山原林麓之觀歟、將使繼公之理者、視其細、知其大也。^f38
宗元請志諸石、措諸壁、編以爲二千石楷法。^f39
編按：只要表章韋使君開闢新堂之功、先說一段名勝之難得。
又說一段舊址之荒穢。
以起韋公于政理之暇新之、所以爲有功。
末特開一議、見新堂煞甚關係、是記中所不可少。


^ck151【鈷鉧潭西小丘記】^f1^f2^n1
得西山後八日、尋山口西北道二百步、又得鈷 ^f3鉧 ^f4潭。
西二十五步、當湍而浚者爲魚梁。^f5
梁之上有丘焉。^f6
生竹樹。^f7
其石之突怒偃蹇、負土而出、爭爲奇狀者、殆不可數。^f8
其嶔 ^f9然相累而下者、若牛馬之飲於溪。
其衝然角列而上者、若熊羆之登於山。^f10
丘之小不能一畝、可以籠而有之。^f11
問其主。
曰、唐氏之棄地、貨而不售。^f12
問其價。
曰、止四百。
余憐而售之。
李深源、元克己、時同遊、皆大喜、出自意外。^f13
卽更取器用、剷 ^f14刈穢草、伐去惡木、烈火而焚之。
嘉木立、美竹露、奇石顯。^f15
由其中以望、則山之高、雲之浮、溪之流、鳥獸之遨遊、舉熙熙然迴巧獻技、以效茲丘之下。^f16
枕席而臥、則清泠之狀與目謀、瀯瀯 ^f17之聲與耳謀、^f18悠然而虛者與神謀、淵然而靜者與心謀。^f19
不匝 ^f20旬而得異地者二、^f21雖古好事之士、或未能至焉。^f22
噫、以茲丘之勝、致之澧鎬鄠 ^f23杜、^f24則貴游之士爭買者、日增千金而愈不可得。
今棄是州也、農夫漁父、過而陋之。
價四百、連歲不能售。
而我與深源克己、獨喜得之、是其果有遭乎。
書於石、所以賀茲丘之遭也。^f25
編按：前幅平平寫來、意只尋常。
而立名造語、自有別趣。
至末從小丘上發出一段感慨、爲茲丘致賀。
賀茲丘、所以自弔也。


^ck152【小石城山記】^f1^f2^n1
自西山道口徑北、踰黃茅嶺而下、有二道。^f3
其一西出、尋之無所得。^f4
其一少北而東、不過四十丈。
土斷而川分、有積石橫當其垠。^f5
其上爲睥 ^f6睨、^f7梁欐 ^f8之形。^f9
其旁出堡 ^f10塢、^f11有若門焉。
窺之正黑。^f12
投以小石、洞然有水聲。
其響之激越、良久乃已。^f13
環之可上、望甚遠。^f14
無土壤而生嘉樹美箭、益奇而堅。
其疏數 ^f15偃仰、類智者所施設也。^f16
噫、吾疑造物者之有無久矣。^f17
及是愈以爲誠有。^f18
又怪其不爲之於中州、而列是夷狄。
更千百年不得一售其伎、是固勞而無用。
神者儻不宜如是、則其果無乎。^f19
或曰、以慰夫賢而辱於此者。
或曰其氣之靈、不爲偉人、而獨爲是物。
故楚之南、少人而多石。^f20
是二者、余未信之。^f21
編按：借石之瑰瑋、以吐胸中之氣。
柳州諸記、奇趣逸情、引人以深。
而此篇議論、尤爲崛出。


^ck153【賀進士王參元失火書】^f1^f2^n1
得楊八書、知足下遇火災、家無餘儲。^f3
僕始聞而駭、中而疑、終乃大喜。
蓋將弔而更 ^f4以賀也。^f5
道遠言略、猶未能究知其狀。
若果蕩焉泯焉而悉無有、乃吾所以尤賀者也。^f6
足下勤奉養、樂朝夕、惟恬安無事是望也。
今乃有焚煬 ^f7赫烈之虞、以震駭左右、而脂膏滫 ^f8瀡 ^f9之具、或以不給。^f10
吾是以始而駭也。^f11
凡人之言皆曰、盈虛倚伏、去來之不可常。^f12
或將大有爲也、乃始厄困震悸、於是有水火之孽、有羣小之慍。^f13
勞苦變動、而後能光明、古之人皆然。
斯道遼闊誕漫、雖聖人不能以是必信、是故中而疑也。^f14
以足下讀古人書、爲文章、善小學、其爲多能若是。
而進不能出羣士之上、以取顯貴者、蓋無他焉。^f15
京城人多言足下家有積貨、士之好廉名者、皆畏忌不敢道足下之善。
獨自得之心、蓄之銜忍、而不出諸口。
以公道之難明、而世之多嫌也。^f16
一出口、則嗤嗤 ^f17者以爲得重賂。^f18
僕自貞元十五年、見足下之文章、蓄之者蓋六七年未嘗言。
是僕私一身而負公道久矣、非特負足下也。^f19
及爲御史尚書郎、自以幸爲天子近臣、得奮其舌、思以發明足下之鬱塞、然時稱道於行 ^f20列、猶有顧視而竊笑者。^f21
僕良恨修己之不亮、素譽之不立、而爲世嫌之所加、常與孟幾道言而痛之。^f22
乃今幸爲天火之所滌盪、凡衆之疑慮、舉爲灰埃。^f23
黔其廬、赭 ^f24其垣、^f25以示其無有。
而足下之才能、乃可以顯白而不污。
其實出矣、是祝融回祿之相吾子也。^f26
則僕與幾道十年之相知、不若茲火一夕之爲足下譽也。^f27
宥而彰之、^f28使夫蓄於心者、咸得開其喙。^f29
發策決科者、授子而不慄。^f30
雖欲如嚮之蓄縮受侮、其可得乎。^f31
於茲吾有望於子、^f32是以終乃大喜也。^f33
古者列國有災、同位者皆相弔。
許不弔災、君子惡之。^f34
今吾之所陳若是、^f35有以異乎古、^f36故將弔而更以賀也。^f37
顏曾之養、其爲樂也大矣、又何闕焉。^f38
編按：聞失火而賀、大是奇事。
然所以賀之之故、自創一段議論、自闢一番實理、絕非泛泛也。
取徑幽奇險仄、快語驚人、可以破涕爲笑。


^ck154【待漏院記】^f1^f2^n1
天道不言、而品物亨、歲功成者、何謂也。
四時之吏、五行之佐、宣其氣矣。
聖人不言、而百姓親、萬邦寧者、何謂也。
三公論道、六卿分職、張其教矣。^f3
是知君逸於上、臣勞於下、法乎天也。^f4
古之善相天下者、自咎 ^f5夔至房魏、可數 ^f6也。^f7
是不獨有其德、亦皆務於勤耳。^f8
況夙興夜寐、以事一人。
卿大夫猶然、況宰相乎。^f9
朝廷自國初、因舊制、設宰相待漏院於丹鳳門之右、^f10示勤政也。^f11
乃若北闕向曙、^f12東方未明、相君啓行、煌煌火城。
相君至止、噦噦 ^f13鸞聲。
金門未闢、玉漏猶滴。
撤 ^f14蓋下車、於焉以息。^f15
待漏之際、相君其有思乎。^f16
其或兆民未安、思所泰之。
四夷未附、思所來之。
兵革未息、何以弭 ^f17之。
田疇多蕪、何以闢之。
賢人在野、我將進之。
佞人立朝、我將斥之。
六氣不合、^f18災眚 ^f19薦至、願避位以禳之。
五刑未措、欺詐日生、請脩德以釐 ^f20之。^f21
憂心忡忡、待旦而入。
九門旣啓、四聰甚邇。^f22
相君言焉、時君納焉。
皇風於是乎清夷、蒼生以之而富庶。
若然、則總百官、食萬錢、非幸也、宜也。^f23
其或私讎未復、思所逐之。
舊恩未報、思所榮之。
子女玉帛、何以致之。
車馬玩器、何以取之。
姦人附勢、我將陟之。
直士抗言、我將黜之。
三時告災、上有憂色、構巧詞以悅之。
羣吏弄法、君聞怨言、進諂容以媚之。
私心慆慆、^f24假寐而坐。^f25
九門旣開、重瞳屢回。
相君言焉、時君惑焉。
政柄於是乎隳 ^f26哉、帝位以之而危矣。
若然、則死下獄、投遠方、非不幸也、亦宜也。^f27
是知一國之政、萬人之命、懸於宰相、可不慎歟。^f28
復有無毀無譽、旅進旅退、^f29竊位而苟祿、備員而全身者、亦無所取焉。^f30
棘寺小吏王禹偁 ^f31爲文、^f32請誌院壁、用規於執政者。^f33
編按：將千古賢相奸相心事、曲曲描出。
辭氣嚴正、可法可鑒。
尤妙在先借勤字立說、後將慎字作收。
蓋爲相者、一出于勤慎、則所思自有善而無惡。
末又說出一種苟祿全身之庸相、其害正與奸相等。
尤足以爲後世戒。
雖名爲記、極似箴體。


^ck155【黃岡竹樓記】^f1^f2^n1
黃岡之地多竹、^f3大者如椽、竹工破之、刳 ^f4去其節、用代陶瓦、比屋皆然、以其價廉而工省也。^f5
予城西北隅、雉堞圮 ^f6毀、蓁莽荒穢。^f7
因作小樓二閒、與月波樓通。^f8
遠吞山光、平挹江瀨。^f9
幽𨶑 ^f10遼敻、^f11不可具狀。^f12
夏宜急雨、有瀑 ^f13布聲。^f14
冬宜密雪、有碎玉聲。
宜鼓琴、琴調和暢。
宜詠詩、詩韻清絕。
宜圍棊、子聲丁丁 ^f15然。
宜投壺、矢聲錚錚 ^f16然。
皆竹樓之所助也。^f17
公退之暇、被 ^f18鶴氅 ^f19衣、^f20戴華陽巾、^f21手執周易一卷、焚香默坐、消遣世慮。
江山之外、第見風帆沙鳥、煙雲竹樹而已。
待其酒力醒、茶煙歇、送夕陽、迎素月、亦謫居之勝概也。^f22
彼齊雲落星、高則高矣。^f23
井幹 ^f24麗譙、華則華矣。^f25
止於貯妓女、藏歌舞、非騷人之事、吾所不取。^f26
吾聞竹工云、竹之爲瓦、僅十稔。^f27
若重覆之、得二十稔。^f28
噫、吾以至道 ^f29乙未歲、自翰林出滁 ^f30上、^f31丙申、移廣陵、^f32丁酉、又入西掖、^f33戊戌歲除日、有齊安之命、^f34己亥閏三月到郡。
四年之間、奔走不暇、未知明年又在何處、豈懼竹樓之易朽乎。^f35
後之人與我同志、嗣而葺之、庶斯樓之不朽也。^f36
編按：冷淡蕭疎、無意于安排措置、而自得之于景象之外。
可以上追柳州得意諸記。
起結搖曳生情、更覺蘊藉。


^ck156【書洛陽名園記後】^f1^f2^n1
洛陽處天下之中、挾殽黽 ^f3之阻、當秦隴之襟喉、而趙魏之走集、蓋四方必爭之地也。^f4
天下當無事則已、有事則洛陽必先受兵。
予故嘗曰、洛陽之盛衰、天下治亂之候也。^f5
唐貞觀 ^f6開元 ^f7之閒、公卿貴戚、開館列第於東都者、號千有餘邸。^f8
及其亂離、繼以五季 ^f9之酷、其池塘竹樹、兵車蹂蹴、廢而爲丘墟。
高亭大榭、^f10煙火焚燎、化而爲灰燼。
與唐共滅而俱亡、無餘處矣。
予故嘗曰、園囿之興廢、洛陽盛衰之候也。^f11
且天下之治亂、候於洛陽之盛衰而知。
洛陽之盛衰、候於園囿之興廢而得。^f12
則名園記之作、予豈徒然哉。^f13
嗚呼、公卿大夫方進於朝、放乎一己之私、自爲之而忘天下之治忽、欲退享此得乎。
唐之末路是已。^f14
編按：名園特遊觀之末耳。
今張大其事、恢廣其意、其興廢可以占盛衰、可以占治亂。
至小之物、關係至大。
有學有識、方有此文。


^ck157【嚴先生祠堂記】^f1^f2^n1
先生、光武之故人也。^f3
相尚以道。^f4
及帝握赤符、^f5乘六龍、^f6得聖人之時。
臣妾億兆、天下孰加焉。
惟先生以節高之。^f7
旣而動星象、^f8歸江湖、^f9得聖人之清。
泥塗軒冕、天下孰加焉。
惟光武以禮下之。^f10
在蠱之上九、衆方有爲、而獨不事王侯、高尚其事、^f11先生以之。^f12
在屯之初九、陽德方亨、而能以貴下賤、大得民也、^f13光武以之。^f14
蓋先生之心、出乎日月之上。^f15
光武之量、包乎天地之外。^f16
微先生不能成光武之大、微光武豈能遂先生之高哉。^f17
而使貪夫廉、懦夫立、是大有功於名教也。^f18
仲淹來守是邦、始構堂而奠焉。^f19
乃復其爲後者四家、以奉祠事。^f20
又從而歌曰、雲山蒼蒼、江水泱泱。
先生之風、山高水長。^f21
編按：題嚴先生、卻將光武兩兩相形、竟作一篇對偶文字。
至末乃歸到先生、最有體格。
且以歌作結、能使通篇生動、不失之板。
妙甚。


^ck158【岳陽樓記】^f1^f2^n1
慶曆 ^f3四年春、滕子京、^f4謫守巴陵郡。^f5
越明年、政通人和、百廢具興。^f6
乃重修岳陽樓、增其舊制、刻唐賢今人詩賦於其上、屬 ^f7予作文以記之。^f8
予觀夫巴陵勝狀、在洞庭一湖。^f9
銜遠山、吞長江、浩浩湯湯、^f10橫無際涯。
朝暉夕陰、氣象萬千。^f11
此則岳陽樓之大觀也、前人之述備矣。^f12
然則北通巫峽、南極瀟湘。^f13
遷客騷人、多會於此。^f14
覽物之情、得無異乎。^f15
若夫霪雨霏霏、連月不開。
陰風怒號、濁浪排空。
日星隱曜、山岳潛形。
商旅不行、檣傾檝 ^f16摧。
薄 ^f17暮冥冥、虎嘯猿啼。
登斯樓也、則有去國懷鄉、憂讒畏譏、滿目蕭然、感極而悲者矣。^f18
至若春和景明、波瀾不驚。
上下天光、一碧萬頃。
沙鷗翔集、錦鱗游泳。
岸芷 ^f19汀蘭、郁郁青青。^f20
而或長煙一空、皓月千里。
浮光耀金、靜影沈璧、漁歌互答、此樂何極。
登斯樓也、則有心曠神怡、寵辱皆忘、把酒臨風、其喜洋洋者矣。^f21
嗟夫、予嘗求古仁人之心、或異二者之爲、何哉。^f22
不以物喜、不以己悲。
居廟堂之高、^f23則憂其民。
處江湖之遠、^f24則憂其君。
是進亦憂、退亦憂。
然則何時而樂耶。^f25
其必曰、先天下之憂而憂、後天下之樂而樂歟。^f26
噫、微斯人、吾誰與歸。^f27
編按：岳陽樓大觀、已被前人寫盡。
先生更不贅述、止將登樓者覽物之情、寫出悲喜二意。
只是翻出後文、憂樂一段正論。
以聖賢憂國憂民心地、發而爲文章、非先生其孰能之。


^ck159【諫院題名記】^f1^f2^n1
古者諫無官。
自公卿大夫至於工商、無不得諫者。^f3
漢興以來、始置官。
夫以天下之政、四海之衆、得失利病、萃於一官使言之、其爲任亦重矣。^f4
居是官者、當志其大、舍其細。
先其急、後其緩。
專利國家而不爲身謀。
彼汲汲於名者、猶汲汲於利也。
其閒相去何遠哉。^f5
天禧 ^f6初、真宗詔置諫官六員、責其職事。^f7
慶歷 ^f8中、錢君始書其名於版。^f9
光恐久而漫滅、嘉祐 ^f10八年、刻著於石。^f11
後之人將歷指其名而議之曰、某也忠、某也詐、某也直、某也曲。
嗚呼、可不愳 ^f12哉。^f13
編按：文僅百餘字、而曲折萬狀、包括無遺。
尤妙在末後一結。
後世以題名爲榮、此獨以題名爲懼。
立論不磨、文之有關世道者。


^ck160【義田記】^f1^f2^n1
范文正公、^f3蘇人也。
平生好施與、擇其親而貧、疎而賢者、咸施之。^f4
方貴顯時、置負郭常稔 ^f5之田千畝、號曰義田、以養濟羣族之人。^f6
日有食、歲有衣、嫁娶凶葬皆有贍。
擇族之長而賢者主其計、而時共出納焉。^f7
日食、人一升。
歲衣、人一縑。
嫁女者五十千、再嫁者三十千。
娶婦者三十千、再娶者十五千。
葬者如再嫁之數、葬幼者十千。
族之聚者九十口、歲入給稻八百斛、以其所入、給其所聚、沛然有餘而無窮。^f8
屏 ^f9而家居俟代者與焉、仕而居官者罷莫給。^f10
此其大較也。^f11
初、公之未貴顯也、嘗有志於是矣、而力未逮者二十年。^f12
旣而爲西帥、及參大政、於是始有祿賜之入、而終其志。^f13
公旣歿、後世子孫修其業、承其志、如公之存也。^f14
公雖位充祿厚、而貧終其身。
歿之日、身無以爲斂、子無以爲喪。
惟以施貧活族之義、遺其子而已。^f15
昔晏平仲敝車羸馬。
桓子曰、是隱君之賜也。
晏子曰、自臣之貴、父之族、無不乘車者。
母之族、無不足於衣食者。
妻之族、無凍餒者。
齊國之士、待臣而舉火者三百餘人。
如此、而爲隱君之賜乎、彰君之賜乎。
於是齊侯以晏子之觴、而觴桓子。^f16
予嘗愛晏子好仁、齊侯知賢、而桓子服義也。^f17
又愛晏子之仁有等級、而言有次第也。
先父族、次母族、次妻族、而後及其疎遠之賢。
孟子曰、親親而仁民、仁民而愛物。
晏子爲近之。^f18
今觀文正公之義田、賢於平仲。
其規模遠舉、又疑過之。^f19
嗚呼、世之都三公位、享萬鍾祿、其邸第之雄、車輿之飾、聲色之多、妻孥之富、止乎一己而已。
而族之人不得其門者、豈少也哉、況於施賢乎。
其下爲卿、爲大夫、爲士、廩稍 ^f20之充、^f21奉養之厚、止乎一己而已。
而族之人、操壺 ^f22瓢爲溝中瘠者、又豈少哉、況於它 ^f23人乎。^f24
是皆公之罪人也。^f25
公之忠義滿朝廷、事業滿邊隅、功名滿天下、後世必有史官書之者、予可無錄也。^f26
獨高其義、因以遺其世云。
編按：常見世之貴顯者、徒自肥而已、視親族不異路人。
如公之義、不獨難以望之晚近、卽求之千古以上、亦不可多得。
作是記者、非特以之高公之義、亦以望後世之相感而效公也。


^ck161【袁州州學記】^f1^f2^n1
皇帝 ^f3二十有三年、制詔州縣立學。
惟時守令、有哲有愚、有屈 ^f4力殫慮、祗順德意。^f5
有假官借師、苟具文書。^f6
或連數城、亡誦弦聲。
倡而不和、教尼 ^f7不行。^f8
三十有二年、范陽祖君無澤、知袁州。
始至、進諸生、知學宮闕狀。^f9
大懼人材放失、儒效闊疎、亡以稱 ^f10上意㫖。^f11
通判潁川陳君侁、^f12聞而是之、議以克合。^f13
相舊夫子廟、陿隘不足改爲、^f14乃營治之東、厥土燥剛、厥位面陽、厥材孔良。^f15
殿堂門廡、^f16黝 ^f17堊 ^f18丹漆、舉以法。^f19
故生師有舍、庖廩有次。
百爾器備、並手偕作。^f20
工善吏勤、晨夜展力、越明年成。^f21
舍 ^f22菜且有日。^f23
旴 ^f24江李覯諗 ^f25於衆曰、^f26惟四代之學、考諸經可見已。^f27
秦以山西鏖 ^f28六國、^f29欲帝萬世、劉氏 ^f30一呼、而關門不守。
武夫健將、賣降恐後、何耶。
詩書之道廢、人惟見利而不聞義焉耳。^f31
孝武 ^f32乘豐富、世祖 ^f33出戎行、^f34皆孳孳學術。
俗化之厚、延於靈獻。^f35
草茅危言者、折首而不悔。^f36
功烈震主者、聞命而釋兵。
羣雄相視、不敢去臣位、尚數十年。^f37
教道之結人心如此。^f38
今代遭聖神、爾袁得聖君、俾爾由庠序、踐古人之迹。^f39
天下治、則譚禮樂以陶吾民。^f40
一有不幸、尤當仗大節、爲臣死忠、爲子死孝。
使人有所賴、且有所法。^f41
是惟朝家教學之意。^f42
若其弄筆墨以徼 ^f43利達而已、豈徒二三子之羞、抑亦爲國者之憂。^f44
編按：作學記、如填入先王教化話頭、便落俗套。
是作開口將四代之學、輕輕點過。
只舉秦漢衰亡故事、學校之有關于國家、立論最爲警切。
至末不幸一轉、不顧時忌、尤見膽識。
讀竟、令人忠孝之心、油然而生。
真關係世教之文。


^ck162【朋黨論】^f1^f2^n1
臣聞朋黨之說、自古有之、惟幸人君辨其君子小人而已。^f3
大凡君子與君子、以同道爲朋。
小人與小人、以同利爲朋。
此自然之理也。^f4
然臣謂小人無朋、惟君子則有之。
其故何哉。^f5
小人所好者、利祿也。
所貪者、貨財也。
當其同利之時、暫相黨引以爲朋者、僞也。
及其見利而爭先、或利盡而交疏、則反相賊害。
雖其兄弟親戚、不能相保。
故臣謂小人無朋、其暫爲朋者、僞也。^f6
君子則不然。
所守者道義、所行者忠信、所惜者名節。
以之修身、則同道而相益。
以之事國、則同心而共濟。
終始如一、此君子之朋也。^f7
故爲人君者、但當退小人之僞朋、用君子之真朋、則天下治矣。^f8
堯之時、小人共工驩兜等四人爲一朋、君子八元、^f9八愷、^f10十六人爲一朋。
舜佐堯、退四凶小人之朋、而進元愷君子之朋、堯之天下大治。^f11
及舜自爲天子、而皋夔稷契等二十二人、^f12並立於朝、更相稱美、更相推讓、凡二十二人爲一朋。
而舜皆用之、天下亦大治。^f13
書曰、紂有臣億萬、惟億萬心。
周有臣三千、惟一心。
紂之時、億萬人各異心、可謂不爲朋矣、然紂以亡國。^f14
周武王之臣三千人爲一大朋、而周用以興。^f15
後漢獻帝時、盡取天下名士囚禁之、目爲黨人。^f16
及黃巾賊起、漢室大亂、後方悔悟、盡解黨人而釋之、然已無救矣。^f17
唐之晚年、漸起朋黨之論。^f18
及昭宗時、盡殺朝之名士、或投之黃河、曰、此輩清流、可投濁流。
而唐遂亡矣。^f19
夫前世之主、能使人人異心不爲朋、莫如紂。
能禁絕善人爲朋、莫如漢獻帝。
能誅戮清流之朋、莫如唐昭宗之世。
然皆亂亡其國。^f20
更相稱美推讓而不自疑、莫如舜之二十二臣。
舜亦不疑而皆用之。
然而後世不誚舜爲二十二人朋黨所欺、而稱舜爲聰明之聖者、以能辨君子與小人也。
周武之世、舉其國之臣三千人共爲一朋、自古爲朋之多且大莫如周、然周用此以興者、善人雖多而不厭也。^f21
嗟呼、治亂興亡之迹、爲人君者、可以鑒矣。^f22
編按：公此論爲杜、范、韓、富諸人發也。
時王拱辰、章得象輩欲傾之。
公旣疏救、復上此論。
蓋破藍元震朋黨之說、意在釋君之疑。
援古事以證辨、反覆曲暢、婉切近人。
宜乎仁宗爲之感悟也。


^ck163【縱囚論】^f1^f2^n1
信義行於君子、而刑戮施於小人。^f3
刑入於死者、乃罪大惡極、此又小人之尤甚者也。^f4
寧以義死、不苟幸生、而視死如歸、此又君子之尤難者也。^f5
方唐太宗之六年、錄大辟 ^f6囚三百餘人。
縱使還家、約其自歸以就死。
是以君子之難能、期小人之尤者以必能也。^f7
其囚及期、而卒自歸無後者、是君子之所難、而小人之所易也。^f8
此豈近於人情哉。^f9
或曰、罪大惡極、誠小人矣。
及施恩德以臨之、可使變而爲君子。
蓋恩德入人之深、而移人之速、有如是者矣。^f10
曰、太宗之爲此、所以求此名也。^f11
然安知夫縱之去也、不意其必來以冀免、所以縱之乎。
又安知夫被縱而去也、不意其自歸而必獲免、所以復來乎。^f12
夫意其必來而縱之、是上賊下之情也。
意其必免而復來、是下賊上之心也。^f13
吾見上下交相賊以成此名也。
烏有所謂施恩德與夫知信義者哉。^f14
不然、太宗施德於天下、於茲六年矣。
不能使小人不爲極惡大罪。
而一日之恩、能使視死如歸、而存信義、此又不通之論也。^f15
然則何爲而可、曰、縱而來歸、殺之無赦。
而又縱之、而又來、則可知爲恩德之致爾。^f16
然此必無之事也。^f17
若夫縱而來歸而赦之、可偶一爲之爾。
若屢爲之、則殺人者皆不死。
是可爲天下之常法乎。
不可爲常者、其聖人之法乎。^f18
是以堯舜三王之治、必本於人情。
不立異以爲高、不逆情以干譽。^f19
編按：太宗縱囚、囚自來歸、俱爲反常之事。
先以不近人情斷定、末以不可爲常法結之、自是千古正論。
通篇雄辨深刻、一步緊一步、令無可躲閃處。
此等筆力、如刀斫斧截、快利無雙。


^ck164【釋祕演詩集序】^f1^f2^n1
予少以進士遊京師、因得盡交當世之賢豪。^f3
然猶以謂國家臣一四海、休兵革、養息天下以無事者四十年、而智謀雄偉非常之士、無所用其能者、往往伏而不出、山林屠販、必有老死而世莫見者。^f4
欲從而求之不可得。^f5
其後得吾亡友石曼卿。^f6
曼卿爲人、廓然有大志。
時人不能用其材、曼卿亦不屈以求合。
無所放其意、則往往從布衣野老、酣嬉淋漓、顛倒而不厭。^f7
予疑所謂伏而不見者、庶幾狎而得之。
故嘗喜從曼卿遊、欲因以陰求天下奇士。^f8
浮屠祕演者、^f9與曼卿交最久、亦能遺外世俗、以氣節自高。
二人懽然無所閒。
曼卿隱於酒、祕演隱於浮屠、皆奇男子也。^f10
然喜爲歌詩以自娛。^f11
當其極飲大醉、歌吟笑呼、以適天下之樂、何其壯也。^f12
一時賢士、皆願從其遊、予亦時至其室。^f13
十年之閒、祕演北渡河、東之濟鄆、^f14無所合、困而歸。
曼卿已死、祕演亦老病。^f15
嗟夫、二人者、予乃見其盛衰、則予亦將老矣。^f16
夫曼卿詩辭清絕、尤稱祕演之作、以爲雅健有詩人之意。^f17
祕演狀貌雄傑、其胸中浩然、^f18旣習於佛、無所用。^f19
獨其詩可行於世。
而懶不自惜。
已老、胠 ^f20其橐、^f21尚得三四百篇、皆可喜者。^f22
曼卿死、祕演漠然無所向。^f23
聞東南多山水、其巔崖崛 ^f24峍、^f25江濤洶涌、甚可壯也。^f26
遂欲往遊焉。
足以知其老而志在也。^f27
於其將行、爲敘其詩。
因道其盛時以悲其衰。^f28
編按：寫祕演絕不似釋氏行藏、序祕演詩、亦絕不作詩序套格。
只就生平始終盛衰敍次、而以曼卿夾入寫照、并插入自己。
結處說曼卿死、祕演無所向。
祕演行、歐公悲其衰、寫出三人真知己。
^juan10(卷10)^ck165^ak5【宋】【梅聖俞詩集序】^f1^f2^n1
予聞世謂詩人少達而多窮，^f3夫豈然哉？
蓋世所傳詩者，多出於古窮人之辭也。^f4
凡士之蘊其所有而不得施於世者，多喜自放於山巔水涯之外。
見蟲魚草木、風雲鳥獸之狀類，往往探其奇怪，內有憂思感憤之鬱積，其興於怨刺，以道羇 ^f5臣寡婦之所歎，而寫人情之難言，蓋愈窮而愈工。^f6
然則非詩之能窮人，殆窮者而後工也。^f7
^n2予友梅聖俞，^f8少以蔭補爲吏。
累舉進士，輒抑於有司。
困於州縣凡十餘年，年今五十，猶從辟 ^f9書，爲人之佐。
鬱其所蓄，不得奮見於事業。^f10
其家宛陵，幼習於詩，自爲童子，出語已驚其長老；旣長，學乎六經仁義之說。
其爲文章，簡古純粹，不求茍說於世，世之人徒知其詩而已。^f11
然時無賢愚，語詩者必求之聖俞。
聖俞亦自以其不得志者，樂於詩而發之。
故其平生所作，於詩尤多。^f12
世旣知之矣，而未有薦於上者。
昔王文康公嘗見而歎曰：「二百年無此作矣！」雖知之深，亦不果薦也。
若使其幸得用於朝廷，作爲「雅」、「頌」，以歌詠大宋之功德，薦之清廟，而追商、周、魯《頌》之作者，豈不偉歟！奈何使其老不得志而爲窮者之詩，乃徒發於蟲魚物類、羇愁感歎之言？
世徒喜其工，不知其窮之久而將老也，可不惜哉！ ^f13
^n3聖俞詩旣多，不自收拾。
其妻之兄子謝景初，懼其多而易失也，取其自洛陽至於吳興以來所作，次爲十卷。
予嘗嗜聖俞詩，而患不能盡得之，遽喜謝氏之能類次也，輒序而藏之。^f14
其後十五年，聖俞以疾卒於京師，余旣哭而銘之，因索於其家，得其遺稿千餘篇，并舊所藏，掇 ^f15其尤者，六百七十七篇，爲一十五卷。^f16
嗚呼！吾於聖俞詩，論之詳矣，故不復云。^f17
編按：「窮而後工」四字，是歐公獨創之言，實爲千古不易之論。
通篇寫來，低昂頓折，一往情深。
「若使其幸得用于朝廷」一段，尤突兀爭奇。


^ck166【送楊寘序】^f1^f2^n1
予嘗有幽憂之疾。
退而閒居，不能治也。
旣而學琴於友人孫道滋，受宮聲數引，久而樂之，不知其疾之在體也。^f3
^n2夫琴之爲技小矣，^f4及其至也，大者爲宮，細者爲羽。^f5
操絃驟作，忽然變之。^f6
急者悽然以促，緩者舒然以和。
如崩崖裂石，高山出泉，而風雨夜至也；如怨夫寡婦之歎息，雌雄雍雍之相鳴也。
其憂深思遠，則舜與文王、孔子之遺音也。
悲愁感憤，則伯奇孤子、屈原忠臣之所歎也。^f7
喜怒哀樂，動人必深。^f8
而純古淡泊，與夫堯舜三代之言語，孔子之文章，易之憂患、《詩》之怨刺無以異。^f9
其能聽之以耳，應之以手。
取其和者，道其湮鬱，寫其幽思。
則感人之際，亦有至者焉。^f10
^n3予友楊君，^f11好學有文。
累以進士舉，不得志。
及從廕調，爲尉於劍浦。
區區在東南數千里外，是其心固有不平者。
且少又多疾，而南方少醫藥，風俗飲食異宜。
以多疾之體，有不平之心，居異宜之俗，其能鬱鬱以久乎？^f12
然欲平其心以養其疾，於琴亦將有得焉。^f13
故予作琴說以贈其行。
且邀道滋酌酒，進琴以爲別。^f14
編按：送友序，竟作一篇琴說，若與送友絕不相關者。
及讀至末段，始知前幅極力寫琴處，正欲爲楊子解其鬱鬱耳。
文能移情，此爲得之。


^ck167【五代史伶官傳序】^f1^f2^n1
嗚呼！盛衰之理，雖曰天命，豈非人事哉。
原莊宗之所以得天下，與其所以失之者，可以知之矣。^f3
^n2世言晉王之將終也，以三矢賜莊宗，而告之曰：「梁，吾仇也； ^f4燕王，吾所立； ^f5契 ^f6丹，與吾約爲兄弟，而背晉以歸梁。^f7
此三者，吾遺恨也。
與爾三矢，爾其無忘乃父之志！」莊宗受而藏之於廟。
其後用兵，則遣從事以一少牢告廟，^f8請其矢，盛 ^f9以錦囊，負而前驅，及凱旋而納之。^f10
^n3方其係燕父子以組，^f11函梁君臣之首，^f12入於太廟，還矢先王，而告以成功。
其意氣之盛，可謂壯哉。^f13
及仇讎已滅，天下已定，一夫夜呼，亂者四應，倉皇東出，未見賊而士卒離散，君臣相顧，不知所歸，至於誓天斷髮，泣下沾襟，何其衰也！ ^f14豈得之難而失之易歟？
抑本其成敗之迹，而皆自於人歟？^f15
^n4《書》曰：「滿招損，謙得益。」
憂勞可以興國，逸豫可以忘身，自然之理也。^f16
故方其盛也，舉天下之豪傑，莫能與之爭； ^f17及其衰也，數十伶人困之，而身死國滅，爲天下笑。^f18
夫禍患常積於忽微，而智勇多困於所溺，豈獨伶人也哉！ ^f19^editor起手一提，已括全篇之意。
次一段敍事，中、後只是兩揚兩抑。
低昂反覆，感慨淋漓，直可與史遷相爲頡頏。


^ck168【五代史宦者傳論】^f1^f2^n1
自古宦者亂人之國、其源深於女禍。
女、色而已。
宦者之害、非一端也。^f3
蓋其用事也近而習、其爲心也專而忍。^f4
能以小善中人之意、小信固人之心、使人主必信而親之。^f5
待其已信、然後懼以禍福而把持之。
雖有忠臣碩士列于朝廷、而人主以爲去己疎遠、不若起居飲食、前後左右之親爲可恃也。^f6
故前後左右者日益親、則忠臣碩士日益疎、而人主之勢日益孤。
勢孤、則懼禍之心日益切、而把持者日益牢。
安危出其喜怒、禍患伏於帷闥。
則嚮之所謂可恃者、乃所以爲患也。^f7
患已深而覺之、欲與疎遠之臣、圖左右之親近。
緩之則養禍而益深、急之則挾人主以爲質。^f8
雖有聖智、不能與謀。^f9
謀之而不可爲、爲之而不可成、至其甚、則俱傷而兩敗。
故其大者亡國、其次亡身、而使姦豪得借以爲資而起。
至抉 ^f10其種類、盡殺以快天下之心而後已。^f11
此前史所載宦者之禍常如此者、非一世也。^f12
夫爲人主者、非欲養禍於內、而疎忠臣碩士於外、蓋其漸積而勢使之然也。^f13
夫女色之惑、不幸而不悟、則禍斯及矣。
使其一悟、捽 ^f14而去之可也。^f15
宦者之爲禍、雖欲悔悟、而勢有不得而去也。
唐昭宗之事是已。^f16
故曰深於女禍者、謂此也、可不戒哉。^f17
編按：宦官之禍、之漢唐而極。
篇中詳悉寫盡。
凡作無數層次、轉折不窮、只是深于女禍一句意。
名論卓然、可爲千古龜鑑。


^ck169【相州晝錦堂記】^f1^f2^n1
仕宦而至將相、富貴而歸故鄉、此人情之所榮、而今昔之所同也。^f3
蓋士方窮時、困阨閭里、庸人孺子、皆得易而侮之。
若季子不禮於其嫂。^f4
買臣見棄於其妻、^f5一旦高車駟馬、旗旄導前、而騎卒擁後、夾道之人、相與駢肩累迹、瞻望咨嗟、而所謂庸夫愚婦者、奔走駭汗、羞愧俯伏、以自悔罪於車塵馬足之間。^f6
此一介之士、得志於當時、而意氣之盛、昔人比之衣錦之榮者也。^f7
惟大丞相衛國公則不然。^f8
公、相 ^f9人也。^f10
世有令德、爲時名卿。
自公少時、已擢高科、登顯士。
海內之士、聞下風而望餘光者、蓋亦有年矣。
所謂將相而富貴、皆公所宜素有。^f11
非如窮阨之人、僥倖得志於一時、出於庸夫愚婦之不意、以驚駭而誇耀之也。^f12
然則高牙大纛、不足爲公榮。
桓圭袞裳、不足爲公貴。^f13
惟德被生民、而功施社稷。
勒之金石、播之聲詩。
以耀後世而垂無窮、此公之志、而士亦以此望於公也。
豈止誇一時而榮一鄉哉。^f14
公在至和中、^f15嘗以武康之節、來治於相、^f16乃作晝錦之堂於後圃。^f17
旣又刻詩於石、以遺相人。
其言以快恩讎矜名譽爲可薄、蓋不以昔人所誇者爲榮、而以爲戒。
於此見公之視富貴爲何如、而其志豈易量哉。^f18
故能出入將相、^f19勤勞王家、而夷險一節。^f20
至於臨大事、決大議、垂紳正笏、不動聲色、而措天下於泰山之安、可謂社稷之臣矣。^f21
其豐功盛烈、所以銘彝鼎而被絃歌者、^f22乃邦家之光、非閭里之榮也。^f23
余雖不獲登公之堂、幸嘗竊誦公之詩、樂公之志有成、而喜爲天下道也。
於是乎書。^f24
編按：魏公永叔、豈皆以晝錦爲榮者。
起手便一筆撇開、以後俱從第一層立議、此古人高占地步處。
按魏公爲相、永叔在翰林、人曰、天下文章、莫大于是、卽晝錦堂記。
以永叔之藻采、著魏公之光烈、正所謂天下莫大之文章。


^ck170【豐樂亭記】^f1^f2^n1
修旣治滁 ^f3之明年夏，^f4始飲滁水而甘。^f5
問諸滁人，得於州南百步之近。^f6
其上則豐山，聳然而特立。^f7
下則幽谷，窈然而深藏。^f8
中有清泉，滃 ^f9然而仰出。^f10
俯仰左右，顧而樂之。^f11
於是疏泉鑿石，闢地以爲亭，而與滁人往遊其間。^f12
^n2滁於五代干戈之際，用武之地也。^f13
昔太祖皇帝，^f14嘗以周師破李景 ^f15兵十五萬於清流山下，生擒其將皇甫暉，姚鳳於滁東門之外，遂以平滁。^f16
修嘗考其山川，按其圖記。
升高以望清流之關，欲求暉鳳就擒之所。
而故老皆無在者，蓋天下之平久矣。^f17
自唐失其政，海內分裂，豪傑並起而爭。
所在爲敵國者，何可勝 ^f18數。^f19
及宋受天命，聖人出而四海一。
嚮之憑恃險阻，剗 ^f20削消磨。
百年之間，漠然徒見山高而水清。
欲問其事，而遺老盡矣。^f21
今滁 ^f22介江淮之間，舟車商賈，四方賓客之所不至。
民生不見外事，而安於畎畝衣食，以樂生送死。
而孰知上之功德，休養生息，涵煦 ^f23於百年之深也。^f24
^n3修之來此，樂其地僻而事簡，又愛其俗之安閒。^f25
旣得斯泉於山谷之間，乃日與滁人仰而望山，俯而聽泉。
掇幽芳 ^f26而蔭喬木，^f27風霜冰雪，刻露清秀。^f28
四時之景，無不可愛。
又幸其民樂其歲物之豐成，而喜與予遊也。^f29
因爲本其山川，道其風俗之美。
使民知所以安此豐年之樂者，幸生無事之時也。^f30
^n4夫宣上恩德，以與民共樂，刺史之事也。
遂書以名其亭焉。^f31
編按：作記遊文，卻歸到大宋功德休養生息所致，立言何等闊大。
其俯仰今昔，感慨係之，又增無數烟波。
較之柳州諸記，是爲過之。


^ck171【醉翁亭記】^f1^f2^n1
環滁 ^f3皆山也。^f4
其西南諸峯、林壑尤美。^f5
望之蔚 ^f6然而深秀者、琅琊也。^f7
山行六七里、漸聞水聲潺潺、^f8而瀉出於兩峯之間者、釀 ^f9泉也。^f10
峯回路轉、有亭翼然、臨於泉上者、醉翁亭也。^f11
作亭者誰、山之僧曰智仙也。^f12
名之者誰、太守自謂也。^f13
太守與客來飲於此、飲少輒醉、而年又最高、故自號曰醉翁也。^f14
醉翁之意不在酒、在乎山水之間也。
山水之樂、得之心而寓之酒也。^f15
若夫日出而林霏開、^f16雲歸而巖穴暝、^f17晦明變化者、山間之朝暮也。^f18
野芳發而幽香、^f19佳木秀而繁陰、^f20風霜高潔、^f21水落而石出者、^f22山間之四時也。^f23
朝而往、暮而歸。
四時之景不同、而樂亦無窮也。^f24
至於 ^f25負者歌於途、行者休於樹、前者呼、後者應、傴 ^f26僂 ^f27提攜、^f28往來而不絕者、滁人遊也。
臨溪而漁、溪深而魚肥。
釀泉爲酒、泉香而酒洌。^f29
山肴野蔌、^f30雜然而前陳者、太守宴也。^f31
宴酣之樂、非絲非竹。^f32
射者中、^f33弈者勝、^f34觥 ^f35籌交錯、^f36坐起而諠譁者、衆賓懽也；蒼顏白髮、頹然乎其間者、太守醉也。^f37
已而 ^f38夕陽在山、人影散亂、太守歸而賓客從也。^f39
樹林陰翳、鳴聲上下、遊人去而禽鳥樂也。^f40
然而禽鳥知山林之樂、而不知人之樂；人知從太守遊而樂、而不知太守之樂其樂也。^f41
醉能同其樂、醒能述以文者、太守也。^f42
太守謂誰、廬陵歐陽修也。^f43
編按：通篇共用二十個也字、逐層脫卸、逐步頓跌、句句是記山水、卻句句是記亭、句句是記太守。
似散非散、似排非排、文家之創調也。


^ck172【秋聲賦】^f1^f2^n1
歐陽子方夜讀書、聞有聲自西南來者、^f3悚然而聽之。^f4
曰、異哉、初淅瀝以瀟颯、^f5忽奔騰而砰 ^f6湃。^f7
如波濤夜驚、^f8風雨驟至。^f9
其觸於物也、鏦鏦 ^f10錚錚、^f11金鐵皆鳴。^f12
又如赴敵之兵、銜枚疾走、不聞號令、但聞人馬之行聲。^f13
予謂童子、此何聲也、汝出視之。^f14
童子曰、星月皎潔、明河在天、^f15四無人聲、聲在樹間。^f16
予曰、噫嘻、悲哉、此秋聲也、胡爲而來哉。^f17
蓋夫秋之爲狀也、其色慘淡、烟霏雲斂。^f18
其容清明、天高日晶。^f19
其氣慄冽、砭 ^f20人肌骨。^f21
其意蕭條、山川寂寥。^f22
故其爲聲也、淒淒切切、呼號奮發。^f23
豐草綠縟 ^f24而爭茂、佳木蔥籠而可悅。^f25
草拂之而色變、木遭之而葉脫。
其所以摧敗零落者、乃其一氣之餘烈。^f26
夫秋、刑官也、^f27於時爲陰。^f28
又兵象也、^f29於行爲金。^f30
是謂天地之義氣、常以肅殺而爲心。^f31
天之於物、春生秋實。^f32
故其在樂也、商聲主西方之音。^f33
夷則爲七月之律。^f34
商、傷也。
物既老而悲傷。
夷、戮也；物過盛而當殺。^f35
嗟乎、草木無情、有時飄零。
人爲動物、惟物之靈。^f36
百憂感其心、萬事勞其形。
有動乎中、必搖其精 ^f37。
而況思其力之所不及、憂其智之所不能。^f38
宜其渥然丹者爲槁木、黟 ^f39然黑者爲星星。^f40
奈何以非金石之質、欲與草木而爭榮。^f41
念誰爲之戕賊、亦何恨乎秋聲。^f42
童子莫對、垂頭而睡。
但聞四壁蟲聲唧唧、如助予之歎息。^f43
編按：秋聲、無形者也。
卻寫得形色宛然、變態百出。
末歸于人之憂勞、自少至老、猶物之受變、自春而秋、凜乎悲秋之意、溢于言表。
結尾蟲聲唧唧、亦是從聲上發揮、絕妙點綴。


^ck173【祭石曼卿文】^f1^f2^n1
維治平 ^f3四年、七月日、具官歐陽修、謹遣尚書都省令史李敡、^f4至於太清。
以清酌庶羞之奠、致祭欲亡友曼卿之墓下、而弔之以文曰、嗚呼曼卿、^f5生而爲英、死而爲靈。^f6
其同乎萬物生死、而復歸於無物者、暫聚之形。
不與萬物共盡、而卓然其不朽者、後世之名。^f7
此自古聖賢、莫不皆然。
而著在簡冊者、昭如日星。^f8
嗚呼曼卿、^f9吾不見子久矣、猶能髣髴子之平生。^f10
其軒昂磊落、突兀崢 ^f11嶸、^f12而埋藏於地下者、^f13意其不化爲朽壤、而爲金玉之精。
不然、生長松之千尺、產靈芝而九莖。^f14
奈何荒煙野蔓、荊棘縱 ^f15橫。
風淒露下、走燐 ^f16飛螢。^f17
但見牧童樵叟、歌唫而上下、與夫驚禽駭獸、悲鳴躑 ^f18躅 ^f19而咿 ^f20嚶。^f21
今固如此、更千秋而萬歲兮、安知其不穴藏狐貉與鼯鼪。^f22
此自古聖賢亦皆然兮、獨不見夫纍纍乎曠野與荒城。^f23
嗚呼曼卿、^f24盛衰之理、吾固知其如此。^f25
而感念疇昔、悲涼悽愴、不覺臨風而隕涕者、有愧夫太上之忘情。^f26
尚饗。
編按：篇中三提曼卿、一歎其聲名、卓然不朽。
一悲其墳墓、滿目淒涼。
一敍己交情、傷感不置。
文亦軒昂磊落、突兀崢嶸之甚。


^ck174【瀧岡阡表】^f1^f2^n1
嗚呼、惟我皇考崇公、卜吉於瀧岡之六十年、其子修、始克表於其阡。^f3
非敢緩也、蓋有待也。^f4
修不幸、生四歲而孤。
太夫人守節自誓、居窮自力於衣食、以長以教、俾至於成人。^f5
太夫人告之曰、汝父爲吏廉、而好施與、喜賓客、其俸祿雖薄、常不使有餘、曰、毋以是爲我累。
故其亡也、無一瓦之覆、一壠之植、以庇而爲生、^f6吾何恃而能自守耶。^f7
吾於汝父、知其一二、以有待於汝也。^f8
自吾爲汝家婦、不及事吾姑、然知汝父之能養 ^f9也。
汝孤而幼、吾不能知汝之必有立、然知汝父之必將有後也。^f10
吾之始歸也、汝父免於母喪方逾年。
歲時祭祀、則必涕泣曰、祭而豐、不如養之薄也。
閒御酒食、則又涕泣曰、昔常不足、而今有餘、其何及也。^f11
吾始一二見之、以爲新免於喪適然耳。^f12
旣而其後常然、至其終身未嘗不然。
吾雖不及事姑、而以此知汝父之能養也。^f13
汝父爲吏、嘗夜燭治官書、屢廢而歎。
吾問之、則曰、此死獄也、我求其生不得爾。
吾曰、生可求乎。
曰、求其生而不得、則死者與我皆無恨也、矧求而有得耶、以其有得、則知不求而死者有恨也。
夫常求其生、猶失之死、而世常求其死也。^f14
回顧乳者、抱汝而立於旁。^f15
因指而歎曰、術者謂我歲行在戌將死、使其言然、吾不及見兒之立也、後當以我語告之。^f16
其平居教他子弟、常用此語。
吾耳熟焉、故能詳也。^f17
其施於外事、吾不能知。^f18
其居於家、無所矜飾、而所爲如此、是真發於中者耶。
嗚呼、其心厚於仁者耶、此吾知汝父之必將有後也。^f19
汝其勉之。
夫養不必豐、要 ^f20於孝。
利雖不得博於物、要其心之厚於仁。
吾不能教汝、此汝父之志也。^f21
修泣而志之不敢忘。^f22
先公少孤力學、咸平 ^f23三年、進士及第、爲道州判官、泗綿二州推官、又爲泰州判官、享年五十有九、葬沙溪之瀧岡。^f24
太夫人姓鄭氏、考諱德儀、世爲江南名族。
太夫人恭儉仁愛而有禮、初封福昌縣太君、進封樂安、安康、彭城三郡太君。^f25
自其家少微時、治其家以儉約、其後常不使過之、曰、吾兒不能苟合於世、儉薄所以居患難也。^f26
其後修貶夷陵、太夫人言笑自若、曰、汝家故貧賤也、吾處之有素矣、汝能安之、吾亦安矣。^f27
自先公之亡二十年、修始得祿而養。
又十有二年、列官於朝、始得贈封其親。
又十年、修爲龍圖閣直學士、尚書吏部郎中、留守南京、太夫人以疾終於官舍、享年七十有二。^f28
又八年、修以非才、入副樞密、遂參政事、又七年而罷。^f29
自登二府、天子推恩、褒其三世。
蓋自嘉祐 ^f30以來、逢國大慶、必加寵錫。
皇曾祖府君、累贈金紫光祿大夫、太師中書令。
曾祖妣、累封楚國太夫人。
皇祖府君、累贈金紫光祿大夫、太師中書令、兼尚書令。
祖妣、累封吳國太夫人。
皇考崇公、累贈金紫光祿大夫、太師中書令、兼尚書令。
皇妣、累封越國太夫人。
今上初郊、皇考賜爵爲崇國公、太夫人進號魏國。^f31
於是小子修泣而言曰、^f32嗚呼、爲善無不報、而遲速有時、此理之常也。^f33
惟我祖考、積善成德、宜享其隆、雖不克有於其躬、而賜爵受封、顯榮褒大、實有三朝之錫命。
是足以表見於後世、而庇賴其子孫矣。^f34
乃列其世譜、具刻於碑。
旣又載我皇考崇公之遺訓、太夫人之所以教而有待於修者、並揭於阡。^f35
俾知夫小子修之德薄能鮮、遭時竊位、而幸全大節、不辱其先者、其來有自。^f36
熙甯 ^f37三年、歲次庚戌、四月辛酉朔、十有五日、乙亥、男推誠保德崇仁翊戴功臣觀文殿學士、特進行兵部尚書、知青州軍州事、兼管內勸農使、充京東路安撫使、上柱國、樂安郡開國公、食邑四千三百戶、食實封一千二百戶、修表。
編按：善必歸親、褒崇先祖。
仁人孝子之心、率意寫出、不事藻飾、而語語入情。
祗覺動人悲感、增人涕淚。
此歐公用意合作也。


^ck175【管仲論】^f1^f2^n1
管仲相威公，^f3霸諸侯，攘戎狄，終其身齊國富強，諸侯不敢叛。^f4
管仲死，豎刁易牙開方用，威公薨於亂，五公子爭立，^f5其禍蔓 ^f6延，訖簡公，齊無寧歲。^f7
^n2夫功之成，非成於成之日，蓋必有所由起；禍之作，不作於作之日，亦必有所由兆。^f8
故齊之治也，吾不曰管仲，而曰鮑叔。^f9
及其亂也，吾不曰豎刁易牙開方，而曰管仲。^f10
何則？
豎刁、易牙、開方三子，彼固亂人國者，顧其用之者，威公也。^f11
夫有舜而後知放四兇，有仲尼而後知去少正卯。
彼威公何人也？^f12
顧其使威公得用三子者，管仲也。^f13
仲之疾也，公問之相。
當是時也，吾意以仲且舉天下之賢者以對。
而其言乃不過曰：豎刁、易牙、開方三子，非人情，不可近而已。^f14
^n3嗚呼，仲以爲威公果能不用三子矣乎？
仲與威公處幾年矣，亦知威公之爲人矣？
威公聲不絕於耳，色不絕於目，而非三子者則無以遂其欲。
彼其初之所以不用者，徒以有仲焉耳。
一日無仲則三子者，可以彈冠而相慶矣。^f15
仲以爲將死之言可以縶威公之手足耶？
夫齊國不患有三子，而患無仲。
有仲，則三子者，三匹夫耳。^f16
不然，天下豈少三子之徒哉？
雖威公幸而聽仲，誅此三人。
而其餘者，仲能悉數而去之耶。^f17
嗚呼！仲可謂不知本者矣。^f18
因威公之問，舉天下之賢者以自代，則仲雖死，而齊國未爲無仲也。
夫何患三子者？
不言可也。^f19
^n4五霸莫盛於威文。
文公之才，不過威公，其臣 ^f20又皆不及仲，靈公 ^f21之虐，不如孝公 ^f22之寬厚，文公死，諸侯不敢叛晉，晉襲文公之餘威，猶得爲諸侯之盟主百餘年。
何者，其君雖不肖，而尚有老成人焉。^f23
威公之薨也，一敗塗地，無惑也，彼獨恃一管仲，而仲則死矣。^f24
^n5夫天下未嘗無賢者，蓋有有臣而無君者矣。^f25
威公在焉，而曰天下不復有管仲者，吾不信也。^f26
仲之書，^f27有記其將死，論鮑叔，賓胥無之爲人，且各疏其短。^f28
是其心以爲數子者，皆不足以託國。
而又逆知其將死，則其書誕謾不足信也。^f29
吾觀史鰌，^f30以不能進籧伯玉，而退彌子瑕，故有身後之諫。^f31
蕭何且死，舉曹參以自代。
大臣之用心，固宜如此也。^f32
夫國以一人興，以一人亡。
賢者不悲其身之死，而憂其國之衰。
故必復有賢者，而後可以死。
彼管仲者，何以死哉？^f33
編按：通篇總是責管仲不能臨歿薦賢。
起伏照應，開闔抑揚。
立論一層深一層，引證一段緊一段。
似此卓識雄文，方能令古人心服。


^ck176【辨奸論】^f1^f2^n1
事有必至，理有固然。^f3
惟天下之静者，乃能见微而知著。^f4
月晕 ^f5而风，础 ^f6润而雨，^f7人人知之。^f8
人事之推移，理势之相因，其疏阔而难知，变化而不可测者，孰与天地阴阳之事？^f9
而贤者有不知，^f10其故何也？
好恶乱其中，而利害夺其外也。^f11
^n2昔者，^f12山巨源见王衍曰：“误天下苍生者，必此人也。” ^f13
郭汾 ^f14阳见卢杞曰：“此人得志，吾子孙无遗类矣。” ^f15
自今而言之，其理固有可见者。^f16
以吾观之，王衍之为人，容貌言语，固有以欺世而盗名者，然不忮 ^f17不求，与物浮沉。^f18
使晋无惠帝，仅得中主，虽衍百千，何从而乱天下乎？^f19
卢之奸，固足以败国，然而不学无文，容貌不足以动人，言语不足以眩世。^f20
非德宗之鄙暗，亦何从而用之？^f21
由是言之，二公之料二子，亦容有未必然也。^f22
^n3今有人，^f23口诵孔、老之言，身履夷、齐之行，收召好名之士、不得志之人，相与造作言语，私立名字，以为颜渊、孟轲复出，^f24而阴贼险狠，与人异趣。^f25
是王衍、卢合而为一人也，其祸岂可胜 ^f26言哉？^f27
夫面垢不忘洗，衣垢不忘浣，^f28此人之至情也。
今也不然，衣臣虏之衣，食犬彘之食，囚首丧面，而谈诗书，^f29此岂其情也哉？^f30
凡事之不近人情者，鲜不为大奸慝，竖刁、易牙、开方是也。^f31
以盖世之名，而济其未形之患，^f32虽有愿治之主，好贤之相，犹将举而用之。^f33
则其为天下患，必然而无疑者，非特二子之比也。^f34
^n4孙子曰：“善用兵者，无赫赫之功。” ^f35
使斯人而不用也，则吾言为过，而斯人有不遇之叹，孰知祸之至于此哉？
不然，天下将被其祸，而吾获知言之名，悲夫！ ^f36^editor介甫名始盛时，老苏作《辨奸论》，讥其不近人情。
厥后新法烦苛，流毒寰宇。
见微知著，可为千古观人之法。


^ck177【心術】^f1^f2^n1
为将之道，当先治心。
泰山崩于前而色不变，麋鹿兴于左而目不瞬，^f3然后可以制利害，可以待敌。^f4
^n2凡兵上义，不义，虽利勿动。
非一动之为利害，而他日将有所不可措手足也。
夫惟义可以怒士，士以义怒，可与百战。^f5
^n3凡战之道，未战养其财，将战养其力，既战养其气，既胜养其心。
谨烽燧，严斥堠，^f6使耕者无所顾忌，所以养其财；丰犒而优游之，所以养其力；小胜益急，小挫益厉，所以养其气；用人不尽其所欲为，所以养其心。^f7
故士常蓄其怒、怀其欲而不尽。
怒不尽则有馀勇，欲不尽则有馀贪。
故虽并天下，而士不厌兵，此黄帝之所以七十战而兵不殆也。
不养其心，一战而胜，不可用矣。^f8
^n4凡将欲智而严，凡士欲愚。
智则不可测，严则不可犯，故士皆委己而听命，夫安得不愚？
夫惟士愚，而后可与之皆死。^f9
^n5凡兵之动，知敌之主，知敌之将，而后可以动于险。
邓艾缒 ^f10兵于蜀中，非刘禅之庸，则百万之师可以坐缚，彼固有所侮而动也。^f11
故古之贤将，能以兵尝敌，而又以敌自尝，故去就可以决。^f12
^n6凡主将之道，知理而后可以举兵，知势而后可以加兵，知节而后可以用兵。
知理则不屈，知势则不沮，知节则不穷。
见小利不动，见小患不避。
小利小患，不足以辱吾技也。
夫然后有以支大利大患。
夫惟养技而自爱者，无敌于天下。
故一忍可以支百勇，一静可以制百动。^f13
^n7兵有长短，敌我一也。
敢问：“吾之所长，吾出而用之，彼将不与吾校；吾之所短，吾蔽而置之，彼将强与吾角，奈何？”
曰：“吾之所短，吾抗而暴 ^f14之，使之疑而却；吾之所长，吾阴而养之，使之狎而堕其中。
此用长短之术也。” ^f15
^n8善用兵者，使之无所顾、有所恃。
无所顾，则知死之不足惜；有所恃，则知不至于必败。
尺箠当猛虎，奋呼而操击； ^f16徒手遇蜥 ^f17蜴，^f18变色而却步，^f19人之情也。
知此者，可以将矣。
袒裼而案剑，则乌获不敢逼；冠胄衣甲，据兵而寝，则童子弯弓杀之矣。^f20
故善用兵者以形固。
夫能以形固，则力有馀矣。^f21
編按：此篇逐节自为段落，非一片起伏首尾议论也。
然先后不紊。
由治心而养士，由养士而审势，由审势而出奇，由出奇而守备，段落鲜明，井井有序，文之善变化也。


^ck178【張益州畫像記】^f1^f2^n1
至和 ^f3元年秋，蜀人傳言有寇至邊。
邊軍夜呼，野無居人。^f4
妖言流聞，京師震驚。
方命擇帥，天子曰：「毋養亂，毋助變，衆言朋興，朕志自定。
外亂不作，變且中起。
旣不可以文令，又不可以武競，惟朕一二大吏。
孰爲能處茲文、武之間，其命往撫朕師。」^f5
乃推曰: ^f6 「張公方平其人。」
天子曰：「然。」
公以親辭，不可，遂行。
冬十一月，至蜀。
至之日，歸屯軍，撤守備。^f7
使謂郡縣：「寇來在吾，無爾勞苦。」
明年正月朔旦，蜀人相慶如他日，遂以無事。
又明年正月，相告留公像於淨衆寺。
公不能禁。^f8
^n2眉陽蘇洵言於衆曰：「未亂易治也，旣亂易治也。
有亂之萌，無亂之形，是謂將亂。
將亂難治。
不可以有亂急，亦不可以無亂弛。^f9
惟是元年之秋，如器之敧，^f10未墜於地。^f11
惟爾張公，安坐於其旁，顏色不變，徐起而正之。
旣正，油然而退，無矜容。^f12
爲天子牧小民不倦，惟爾張公。
爾繄以生，惟爾父母。^f13
且公嘗爲我言：『民無常性，惟上所待。
人皆曰蜀人多變，於是待之以待盜賊之意，而繩之以繩盜賊之法。
重足屏 ^f14息之民，而以碪 ^f15斧令，於是民始忍以其父母妻子之所仰賴之身，而棄之於盜賊，故每每大亂。
夫約之以禮，驅之以法，惟蜀人爲易。
至於急之而生變，雖齊、魯亦然。
吾以齊、魯待蜀人，而蜀人亦自以齊、魯之人待其身。
若夫肆意於法律之外，以威劫齊民，^f16吾不忍爲也。』^f17
嗚呼！愛蜀人之深，待蜀人之厚，自公而前，吾未始見也。」
皆再拜稽首曰：「然。」^f18
^n3蘇洵又曰：「公之恩在爾心，爾死，在爾子孫。
其功業在史官，^f19無以像爲也。
且公意不欲。
如何？」^f20
皆曰：「公則何事於斯？
雖然，於我心有不釋焉。
今夫平居聞一善，必問其人之姓名與其鄰里之所在，以至於其長短、小大、美惡之狀，甚者或詰其平生所嗜好，以想見其爲人。
而史官亦書之於其傳，意使天下之人，思之於心，則存之於目。
存之於目，故其思之於心也固。
由此觀之，像亦不爲無助。」^f21
蘇洵無以詰，遂爲之記。
^n4公南京人，爲人慷慨有大節，以度量雄天下。
天下有大事，公可屬。^f22
系 ^f23之以詩曰：天子在祚，歲在甲午。
西人傳言，有寇在垣。
庭有武臣，謀夫如雲。
天子曰嘻，命我張公。^f24
公來自東，旗纛舒舒。
西人聚觀，于巷于塗。
謂公暨暨，公來于于。^f25
公謂西人：「安爾室家，無敢或訛。
訛言不祥，往卽爾常。
春爾條 ^f26桑，秋爾滌場。」^f27
西人稽首，公我父兄。
公在西囿，草木駢駢。
公宴其僚，伐鼓淵淵。^f28
西人來觀，祝公萬年。
有女娟娟，閨闥閒閒。
有童哇 ^f29哇，亦旣能言。^f30
昔公未來，期汝棄捐。^f31
禾麻芃 ^f32芃，倉庾崇崇。^f33
嗟我婦子，樂此歲豐。^f34
公在朝廷，天子股肱。
天子曰歸，公敢不承？^f35
作堂嚴嚴，有廡有庭。
公像在中，朝服冠纓。
西人相告，無敢逸荒。
公歸京師，公像在堂。^f36
編按：前敍事，後議論。
敍事古勁，而議論許多斡旋回護，尤高。
末一段，寫像處說不必有像，而亦不可無像。
三、四轉折，殊爲深妙。
系詩一結，更見風雅遺音。


^ck179【刑賞忠厚之至論】^f1^f2^n1
堯、舜、禹、湯、文、武、成、康之際，何其愛民之深，憂民之切，而待天下以君子長者之道也！ ^f3有一善，從而賞之，又從而詠歌嗟嘆之，所以樂其始而勉其終；有一不善，從而罰之，又從而哀矜懲創之，所以棄其舊而開其新。^f4
故其吁俞之聲，歡休慘慼，見於虞、夏、商、周之書。^f5
成、康旣沒，穆王立而周道始衰，然猶命其臣呂侯，而告之以祥刑。^f6
其言憂而不傷，威而不怒，慈愛而能斷，惻然有哀憐無辜之心，故孔子猶有取焉。^f7
^n2傳曰：「賞疑從與，所以廣恩也。
罰疑從去，所以慎刑也。」^f8
當堯之時，皋陶爲士，將殺人，皋陶曰殺之三，堯曰宥之三。
故天下畏皋陶執法之堅，而樂堯用刑之寬。^f9
四岳曰：「鯀可用。」
堯曰：「不可。
鯀方命圮 ^f10族。」
既而曰：「試之。」^f11
何堯之不聽皋陶之殺人，而從四岳之用鯀也？
然則聖人之意，蓋亦可見矣。^f12
《書》曰：「罪疑惟輕，功疑惟重。
與其殺不辜，甯失不經。」^f13
嗚呼！盡之矣。^f14
可以賞，可以無賞，賞之過乎仁；可以罰，可以無罰，罰之過乎義。
過乎仁，不失爲君子；過乎義，則流而入於忍人。
故仁可過也，義不可過也。^f15
^n3古者賞不以爵祿，刑不以刀鋸。^f16
賞之以爵祿，是賞之道行於爵祿之所加，而不行於爵祿之所不加也；刑以刀鋸，是刑之威施於刀鋸之所及，而不施於刀鋸之所不及也。^f17
先王知天下之善不勝 ^f18賞，而爵祿不足以勸也；知天下之惡不勝刑，而刀鋸不足以裁也。
是故疑則舉而歸之於仁，^f19以君子長者之道待天下，使天下相率而歸於君子長者之道，^f20故曰忠厚之至也。^f21
^n4《詩》曰：「君子如祉，^f22亂庶遄已。
君子如怒，亂庶遄沮。」^f23
夫君子之已亂，豈有異術哉？
制其喜怒，而無失乎仁而已矣。
《春秋》之義，立法貴嚴而責人貴寬，因其褒貶之義以制賞罰，亦忠厚之至也。^f24
編按：此長公應試文也。
只就本旨，從「疑」上全寫其忠厚之至。
每段述事，而斷以婉言警語。
天才燦然，自不可及。


^ck180【范增論】^f1^f2^n1
汉用陈平计，间疏楚君臣。
项羽疑范增与汉有私，稍夺其权。
增大怒曰：“天下事大定矣，君王自为之，愿赐骸骨归卒伍。”
归未至彭城，疽发背死。
苏子曰：增之去善矣。
不去，羽必杀增。^f3
独恨其不早耳。^f4
^n2然则当以何事去？^f5
增劝羽杀沛公，羽不听，终以此失天下，当于是去耶？^f6
曰：否。
增之欲杀沛公，人臣之分也。
羽之不杀，犹有君人之度也。
增曷为以此去哉？^f7
《易》曰：“知几其神乎！”《诗》曰：“相彼雨雪，先集维霰。” ^f8
增之去，当于羽杀卿子冠军时也。^f9
陈涉之得民也，以项燕、扶苏。^f10
项氏之兴也，以立楚怀王孙心。
而诸侯叛之也，以弑义帝。^f11
且义帝之立，增为谋主矣。
义帝之存亡，岂独为楚之盛衰，亦增之所与同祸福也。
未有义帝亡而增独能久存者也。^f12
羽之杀卿子冠军也，是弑义帝之兆也。
其弑义帝，则疑增之本也，岂必待陈平哉？^f13
物必先腐也，而后虫生之；人必先疑也，而后谗入之。
陈平虽智，安能间无疑之主哉？^f14
^n3吾尝论义帝天下之贤主也。
独遣沛公入关，不遣项羽； ^f15识卿子冠军于稠人之中，而擢以为上将。
不贤而能如是乎？^f16
羽既矫杀卿子冠军，义帝必不能堪。
非羽弑帝，则帝杀羽。
不待智者而后知也。^f17
增始劝项梁立义帝，诸侯以此服从；中道而弑之，非增之意也。
夫岂独非其意，将必力争而不听也。^f18
不用其言而杀其所立，羽之疑增，必自是始矣。^f19
^n4方羽杀卿子冠军，增与羽比肩而事义帝，^f20君臣之分未定也。
为增计者，力能诛羽则诛之，不能则去之，岂不毅然大丈夫也哉？^f21
增年已七十，合则留，不合则去。
不以此时明去就之分，而欲依羽以成功名，陋矣！ ^f22虽然，增，高帝之所畏也。
增不去，项羽不亡。
呜呼！增亦人杰也哉！ ^f23^editor前半多从实处发议，后半多从虚处设想。
只就增去不能早处，层层驳入，段段回环，变幻无端，不可测识。


^ck181【留侯論】^f1^f2^n1
古之所谓豪杰之士，必有过人之节，^f3人情有所不能忍者。
匹夫见辱，拔剑而起，挺身而斗，此不足为勇也。^f4
天下有大勇者，卒 ^f5然临之而不惊，无故加之而不怒，此其所挟持者甚大，而其志甚远也。^f6
^n2夫子房受书于圯 ^f7上之老人也，其事甚怪。^f8
然亦安知其非秦之世有隐君子者，出而试之？
观其所以微见其意者，皆圣贤相与警戒之义，而世不察，以为鬼物，亦已过矣。^f9
且其意不在书。^f10
当韩之亡、秦之方盛也，以刀锯鼎镬待天下之士，其平居无罪夷灭者不可胜 ^f11数。^f12
虽有贲、^f13育，^f14无所获施。
夫持法太急者，其锋不可犯，而其势未可乘。^f15
子房不忍忿忿之心，以匹夫之力，而逞于一击之间。
当此之时，子房之不死者，其间不能容发，盖亦危矣。^f16
千金之子，不死于盗贼。
何者？
其身可爱，而盗贼之不足以死也。
子房以盖世之才，不为伊尹、太公之谋，而特出于荆轲、聂政 ^f17之计，以侥幸于不死，^f18此圯上老人所为深惜者也。^f19
是故倨傲鲜 ^f20腆 ^f21而深折之。^f22
彼其能有所忍也，然后可以就大事，故曰“孺子可教也”。^f23
^n3楚庄王伐郑，郑伯肉袒牵羊以迎。
庄王曰：“其主能下人，必能信用其民矣。”
遂舍之。^f24
句践之困于会稽，而归臣妾于吴者，三年而不倦。^f25
且夫有报人之志，而不能下人者，是匹夫之刚也。^f26
夫老人者，以为子房才有馀，而忧其度量之不足，故深折其少年刚锐之气，使之忍小忿而就大谋。
何则？
非有平生之素，卒然相遇于草野之间，而命以仆妾之役，油然而不怪者，此固秦皇之所不能惊，而项籍之所不能怒也。^f27
^n4观夫高祖之所以胜，项籍之所以败者，在能忍与不能忍之间而已矣。^f28
项籍唯不能忍，是以百战百胜而轻用其锋；高祖忍之，养其全锋而待其敝，此子房教之也。^f29
当淮阴破齐而欲自王，高祖发怒，见于词色。
由是观之，犹有刚强不能忍之气，非子房其谁全之！ ^f30
^n5太史公疑子房以为魁梧奇伟，而其状貌乃如妇人女子，不称 ^f31其志气。^f32
呜呼！此其所以为子房欤！ ^f33^editor人皆以受书为奇事，此文得意在“且其意不在书”一句撇开，拿定“忍”字发议。
滔滔如长江大河，而浑浩流转，变化曲折之妙，则纯以神行乎其间。


^ck182【賈誼論】^f1^f2^n1
非才之难，所以自用者实难。
惜乎！贾生，王者之佐，而不能自用其才也。^f3
^n2夫君子之所取者远，则必有所待；所就者大，则必有所忍。
古之贤人，皆负可致之才，而卒不能行其万一者，未必皆其时君之罪，或者其自取也。^f4
^n3愚观贾生之论，如其所言，虽三代何以远过？
得君如汉文，犹且以不用死。
然则是天下无尧、舜，终不可有所为耶？^f5
仲尼圣人，历试于天下，苟非大无道之国，皆欲勉强扶持，庶几一日得行其道。
将之荆，先之以冉有，申之以子夏。^f6
君子之欲得其君，如此其勤也。^f7
孟子去齐，三宿而后出昼，犹曰：“王其庶几召我。”
君子之不忍弃其君，如此其厚也。^f8
公孙丑问曰：“夫子何为不豫？”
孟子曰：“方今天下，舍我其谁哉？
而吾何为不豫？”
君子之爱其身，如此其至也。^f9
夫如此而不用，然后知天下果不足与有为，而可以无憾矣。^f10
若贾生者，非汉文之不能用生，生之不能用汉文也。^f11
^n4夫绛侯亲握天子玺而授之文帝，^f12灌婴连兵数十万，以决刘、吕之雌雄，^f13又皆高帝之旧将，此其君臣相得之分，岂特父子骨肉手足哉？
贾生，洛阳之少年。
欲使其一朝之间，尽弃其旧而谋其新，亦已难矣。^f14
为贾生者，上得其君，下得其大臣，如绛、灌之属，优游浸渍 ^f15而深交之，使天子不疑，大臣不忌，然后举天下而唯吾之所欲为，不过十年，可以得志。^f16
安有立谈之间，而遽为人“痛哭”哉！ ^f17观其过湘为赋以吊屈原，^f18萦纡郁闷，趯 ^f19然有远举之志。^f20
其后以自伤哭泣，至于夭绝。^f21
是亦不善处穷者也。^f22
夫谋之一不见用，则安知终不复用也？
不知默默以待其变，而自残至此。^f23
呜呼！贾生志大而量小，才有馀而识不足也。^f24
^n5古之人，有高世之才，必有遗俗之累。
是故非聪明睿 ^f25智不惑之主，则不能全其用。
古今称苻 ^f26坚得王猛于草茅之中，一朝尽斥去其旧臣，而与之谋。
彼其匹夫略有天下之半，其以此哉！ ^f27愚深悲生之志，故备论之。
亦使人君得如贾生之臣，则知其有狷介之操，一不见用，则忧伤病沮，不能复振。^f28
而为贾生者，亦谨其所发哉！ ^f29^editor贾生有用世之才，卒废死于好贤之主。
其病原欲疏间绛、灌旧臣，而为之痛哭，故自取疏废如此。
所谓不能“谨其所发”也。
末以苻坚用王猛责人君以全贾生之才，更有不尽之意。


^ck183【鼂錯論】^f1^f2^n1
天下之患，最不可为者，名为治平无事，而其实有不测之忧。^f3
坐观其变，而不为之所，则恐至于不可救。^f4
起而强为之，则天下狃 ^f5于治平之安，而不吾信。^f6
惟仁人君子豪杰之士，为能出身为天下犯大难，以求成大功。^f7
此固非勉强期月之间，而苟以求名之所能也。^f8
天下治平，^f9无故而发大难之端。^f10
吾发之，吾能收之，然后有辞于天下。^f11
事至而循循焉欲去之，^f12使他人任其责。^f13
则天下之祸，必集于我。^f14
^n2昔者晁 ^f15错尽忠为汉，谋弱山东之诸侯。
山东诸侯并起，以诛错为名。
而天子不之察，以错为之说。^f16
天下悲错之以忠而受祸，不知错有以取之也。^f17
^n3古之立大事者，不惟有超世之才，亦必有坚忍不拔之志。^f18
昔禹之治水，凿龙门，决大河，而放之海。
方其功之未成也，盖亦有溃 ^f19冒冲突可畏之患，惟能前知其当然，事至不惧而徐为之图，是以得至于成功。^f20
夫以七国之强，而骤削之，^f21其为变岂足怪哉？^f22
错不于此时捐其身，为天下当大难之冲而制吴、楚之命，乃为自全之计，欲使天子自将而己居守。^f23
且夫发七国之难者谁乎？^f24
己欲求其名，^f25安所逃其患？^f26
以自将之至危，与居守之至安，己为难首，择其至安，而遗天子以其至危，此忠臣义士所以愤怨而不平者也。^f27
当此之时，虽无袁盎，亦未免于祸。^f28
何者？
己欲居守，而使人主自将，以情而言，天子固已难之矣，而重违其议，是以袁盎之说得行于其间。^f29
使吴、楚反，错以身任其危，日夜淬 ^f30砺，^f31东向而待之，使不至于累其君，则天子将恃之以为无恐。
虽有百盎，可得而间哉？^f32
^n4嗟夫！世之君子欲求非常之功，则无务为自全之计。^f33
使错自将而讨吴、楚，未必无功。^f34
惟其欲自固其身，而天子不悦，奸臣得以乘其隙。
错之所以自全者，乃其所以自祸欤！ ^f35^editor此篇先立冒头，然后入事，又是一格。
晁错之死，人多叹息，然未有说出被杀之由者。
东坡之论，发前人所未发，有写错罪状处，有代错画策处，有为错致惜处，英雄失足，千古兴嗟。
任大事者，尚其思坚忍不拔之义哉！
^juan11(卷11)^ck184【上梅直講書】^f1^n1
軾每讀《詩》至《鴟鴞》，讀《書》至《君奭》，常竊悲周公之不遇。^f2
及觀《史》，^f3見孔子厄於陳、蔡之間，而弦歌之聲不絶，顔淵、仲由之徒相與問答。
夫子曰：“‘匪兕匪虎，率彼曠野。’
吾道非耶？
吾何為於此？”
顔淵曰：“夫子之道至大，故天下莫能容。
雖然，不容何病？
不容然後見君子。”
夫子油然而笑曰：“回，使爾多財，吾為爾宰。”
夫天下雖不能容，而其徒自足以相樂如此。^f4
乃今知周公之富貴，有不如夫子之貧賤。
夫以召公之賢，以管、蔡之親，而不知其心，則周公誰與樂其富貴？
而夫子之所與共貧賤者，皆天下之賢才，則亦足以樂乎此矣。^f5
^n2軾七、八歲時，始知讀書，聞今天下有歐陽公者，其為人如古孟軻、韓愈之徒； ^f6而又有梅公者從之遊，而與之上下其議論。^f7
其後益壯，始能讀其文詞，想見其為人。
意其飄然脫去世俗之樂，而自樂其樂也。^f8
方學為對偶聲律之文，^f9求昇斗之祿，自度無以進見於諸公之間。
來京師逾年，未嘗窺其門。^f10
今年春，天下之士群至於禮部，執事與歐陽公實親試之，軾不自意獲在第二。
旣而聞之，執事愛其文，以為有孟軻之風，而歐陽公亦以其能不為世俗之文也而取，是以在此。^f11
非左右為之先容，非親舊為之請屬，^f12而向之十餘年間，聞其名而不得見者，一朝為知己。^f13
退而思之，人不可以苟富貴，亦不可以徒貧賤。^f14
有大賢焉而為其徒，則亦足恃矣。^f15
苟其僥一時之幸，從車騎數十人，使閭巷小民聚觀而贊嘆之，亦何以易此樂也！ ^f16傳曰：“不怨天，不尤人”，蓋“優哉遊哉，可以卒歲”。^f17
執事名滿天下，而位不過五品，其容色温然而不怒，其文章寛厚敦樸而無怨言，此必有所樂乎斯道也，軾願與聞焉。^f18
編按：此書敍士遇知己之樂。
遂首援周公有管、蔡之流言，召公之不悅以形起，而自比於聖門之徒。
長公之推尊梅公，與陰自負意，亦極高矣。
細看此文，是何等氣象，何等采色！其議論眞足破千古來俗腸。
絶妙。


^ck185【喜雨亭記】^f1^n1
亭以雨名，志喜也。^f2
古者有喜，則以名物，示不忘也。^f3
周公得禾，以名其書； ^f4漢武得鼎，以名其年； ^f5叔孫勝敵，以名其子。^f6
其喜之大小不齊，其示不忘一也。^f7
^n2予至扶風之明年，始治官舍。
爲亭於堂之北，而鑿池其南，引流種樹，以爲休息之所。^f8
是歲之春，雨麥於岐山之陽，其占爲有年。^f9
既而彌月不雨，民方以爲憂。^f10
越三月，乙卯乃雨，甲子又雨，民以爲未足。^f11
丁卯大雨，三日乃止。^f12
官吏相與慶于庭，商賈相與歌于市，農夫相與忭于野，^f13憂者以喜，病者以愈，^f14而吾亭適成。^f15
^n3於是舉酒於亭上，以屬 ^f16客而告之，^f17曰：「五日不雨可乎？^f18
曰：『五日不雨則無麥。』
十日不雨可乎？^f19
曰：『十日不雨則無禾。』
無麥無禾，歲且薦 ^f20饑，獄訟繁興而盜賊滋熾。
則吾與二三子，雖欲優遊以樂於此亭，其可得耶？^f21
今天不遺斯民，始旱而賜之以雨，使吾與二三子得相與優遊而樂於此亭者，皆雨之賜也。
其又可忘耶？」^f22
^n4既以名亭，又從而歌之，曰：「使天而雨珠，寒者不得以爲襦； ^f23使天而雨玉，饑者不得以爲粟。
一雨三日，伊誰之力？^f24
民曰太守。
太守不有，歸之天子。
天子曰不然，歸之造物。
造物不自以爲功，歸之太空。
太空冥冥，不可得而名。
吾以名吾亭。」^f25
編按：只就「喜雨亭」三字，分寫、合寫、倒寫、順寫、虛寫、實寫，即小見大，以無化有。
意思愈出而不窮，筆態輕舉而蕩漾，可謂極才人之雅致矣。


^ck186【凌虛臺記】^f1^n1
国于南山之下，宜若起居饮食与山接也。^f2
四方之山，莫高于终南，^f3而都邑之丽山者，莫近于扶风。^f4
以至近求最高，其势必得。
而太守之居，未尝知有山焉。
虽非事之所以损益，而物理有不当然者。^f5
此凌虚之所为筑也。^f6
^n2方其未筑也，太守陈公杖履逍遥于其下，见山之出于林木之上者，累累如人之旅行于墙外而见其髻 ^f7也，曰：“是必有异。” ^f8
使工凿其前为方池，以其土筑台，高出于屋之簷而止。
然后人之至于其上者，恍然不知台之高，而以为山之踊跃奋迅而出也。^f9
公曰：“是宜名凌虚。” ^f10
以告其从事苏轼，而求文以为记。^f11
^n3轼复于公曰：“物之废兴成毁，不可得而知也。^f12
昔者荒草野田，霜露之所蒙翳，狐虺之所窜伏。
方是时，岂知有凌虚台耶？^f13
废兴成毁，相寻于无穷，则台之复为荒草野田，皆不可知也。^f14
尝试与公登台而望，其东则秦穆之祈年、橐泉也，^f15其南则汉武之长杨、五柞，^f16而其北则隋之仁寿、唐之九成也。^f17
计其一时之盛，宏杰诡丽，坚固而不可动者，岂特百倍于台而已哉！ ^f18然而数世之后，欲求其仿佛，而破瓦颓垣无复存者，既已化为禾黍荆棘丘墟陇亩矣，而况于此台欤！ ^f19夫台犹不足恃以长久，而况于人事之得丧、忽往而忽来者欤？
而或者欲以夸世而自足，则过矣。^f20
盖世有足恃者，而不在乎台之存亡也。” ^f21
既以言于公，退而为之记。
編按：通篇只是兴成废毁二段，一写再写，悲歌慷慨，使人不乐。
然在我有足恃者，何不乐之有？
盖其胸中实有旷观达识，故以至理出为高文。
若认作一篇讥太守文字，恐非当日作记本旨。


^ck187【超然臺記】^f1^n1
凡物皆有可观。
苟有可观，皆有可乐。^f2
非必怪奇伟丽者也，餔糟啜醨，^f3皆可以醉，果蔬草木，皆可以饱。
推此类也，吾安往而不乐？^f4
^n2夫所为求福而辞祸者，以福可喜而祸可悲也。
人之所欲无穷，而物之可以足吾欲者有尽。^f5
美恶之辨战于中，而去取之择交乎前，则可乐者常少，而可悲者常多。^f6
是谓求祸而辞福。^f7
夫求祸而辞福，岂人之情也哉？
物有以盖之矣。^f8
彼游于物之内，而不游于物之外。^f9
物非有大小也，自其内而观之，未有不高且大者也。
彼挟其高大以临我，则我常眩乱反复，^f10如隙中之观斗，又乌知胜负之所在？^f11
此段言游于物之内，则因其美恶而生忧乐；游于物之外，则无所往而不乐。}}
是以美恶横生，而忧乐出焉，可不大哀乎！ ^f12
^n3予自钱塘移守胶西，^f13释舟楫之安，而服车马之劳；去雕墙之美，而庇采椽之居； ^f14背湖山之观，而行桑麻之野。^f15
始至之日，岁比不登，盗贼满野，狱讼充斥，而斋厨索然，日食杞菊，^f16人固疑予之不乐也。^f17
处之期年，而貌加丰，发之白者日以反黑。
予既乐其风俗之淳，而其吏民亦安予之拙也。^f18
于是治其园囿，洁其庭宇，伐安丘、高密之木，^f19以修补破败，为苟完之计。
而园之北，因城以为台者旧矣，稍葺而新之。
时相与登览，放意肆志焉。^f20
南望马耳、常山，^f21出没隐见，若近若远，庶几有隐君子乎？^f22
而其东则庐山，^f23秦人卢敖 ^f24之所从遁也。^f25
西望穆陵，^f26隐然如城郭，师尚父、^f27齐威公 ^f28之遗烈犹有存者。^f29
北俯潍水，^f30慨然太息，思淮阴 ^f31之功，而吊其不终。^f32
台高而安，深而明，夏凉而冬温，^f33雨雪之朝，风月之夕，予未尝不在，客未尝不从。^f34
撷 ^f35园疏，取池鱼，酿 ^f36秫 ^f37酒，瀹脱粟而食之，曰：“乐哉！游乎！” ^f38
^n4方是时，予弟子由，适在济南，闻而赋之，且名其台曰“超然”。^f39
以见予之无所往而不乐者，盖游于物之外也。^f40
編按：是记先发超然之意，然后入事。
其叙事处，忽及四方之形胜，忽入四时之佳景，俯仰情深，而总归之一乐。
真能超然物外者矣。


^ck188【放鶴亭記】^f1^n1
熙寧 ^f2十年秋，彭城 ^f3大水。
雲龍山人張君之草堂，水及其半扉。^f4
明年春，水落，遷於故居之東、東山之麓。^f5
升高而望，得異境焉，作亭於其上。^f6
彭城之山，岡嶺四合，隱然如大環，獨缺其西一面，而山人之亭，適當其缺。^f7
春夏之交，草木際天，秋冬雪月，千里一色，風雨晦明之間，俯仰百變。^f8
山人有二鶴，甚馴 ^f9而善飛，^f10旦則望西山之缺而放焉，縱其所如，或立於陂 ^f11田，^f12或翔於雲表，暮則傃 ^f13東山而歸，^f14故名之曰「放鶴亭」。^f15
^n2郡守蘇軾，時從賓佐僚吏往見山人，飲酒於斯亭而樂之。^f16
挹山人而告之，^f17曰：「子知隱居之樂乎？
雖南面之君，未可與易也。^f18
《易》曰：『鳴鶴在陰，其子和之。』^f19
《詩》曰：『鶴鳴於九皋，聲聞於天。』^f20
蓋其爲物清遠閑放，超然於塵埃之外，故《易》、《詩》人以比賢人君子。
隱德之士，狎而玩之，宜若有益而無損者，然衛懿公好鶴則亡其國。^f21
周公作《酒誥》，^f22衛武公作《抑》戒，^f23以爲荒惑敗亂，無若酒者，而劉伶、阮籍之徒，以此全其真而名後世。^f24
嗟夫！南面之君，雖清遠閑放如鶴者，猶不得好，好之則亡其國。
而山林遁世之士，雖荒惑敗亂如酒者，猶不能爲害，而況於鶴乎？
由此觀之，其爲樂未可以同日而語也。」^f25
^n3山人欣然而笑曰：「有是哉！」^f26乃作放鶴、招鶴之歌曰：「鶴飛去兮西山之缺，高翔而下覽兮擇所適。
翻然斂翼，宛將集兮，忽何所見，矯然而復擊。
獨終日於澗穀之間兮，啄蒼苔而履白石。^f27
鶴歸來兮東山之陰。
其下有人兮，黃冠草履，葛衣而鼓琴。
躬耕而食兮，其餘以汝飽。
歸來歸來兮，西山不可以久留。」^f28
編按：記放鶴亭，卻不實寫隱士之好鶴。
乃於題外尋出「酒」字，與「鶴」字作對。
兩兩相較，真見得南面之樂無以易隱居之樂。
其得心應手處，讀之最能發人文機。


^ck189【石鐘山記】^f1^n1
《水经》云：“彭蠡 ^f2之口有石钟山焉。” ^f3
郦 ^f4元 ^f5以为下临深潭，微风鼓浪，水石相搏，声如洪钟。^f6
是说也，人常疑之。^f7
今以钟磬置水中，虽大风浪不能鸣也，而况石乎！ ^f8至唐李渤 ^f9始访其遗踪，得双石于潭上，扣而聆之，南声函胡，^f10北音清越，^f11枹 ^f12止响腾，馀韵徐歇。^f13
自以为得之矣。^f14
然是说也，余尤疑之。^f15
石之铿然有声者，所在皆是也，而此独以钟名，何哉？^f16
^n2元丰 ^f17七年六月丁丑，余自齐安舟行适临汝，^f18而长子迈将赴饶之德兴尉，^f19送之至湖口，因得观所谓石钟者。
寺僧使小童持斧，于乱石间择其一二扣之，硿硿 ^f20然。^f21
余固笑而不信也。^f22
至其夜月明，独与迈乘小舟至绝壁下。
大石侧立千尺，如猛兽奇鬼，森然欲搏人；而山上栖鹘，^f23闻人声亦惊起，磔磔 ^f24云霄间；又有若老人欬 ^f25且笑于山谷中者，或曰：“此鹳鹤也。” ^f26
余方心动欲还，^f27而大声发于水上，噌 ^f28吰 ^f29如钟鼓不绝。^f30
舟人大恐。
徐而察之，则山下皆石穴罅，^f31不知其浅深，微波入焉，涵澹 ^f32澎 ^f33湃 ^f34而为此也。^f35
舟回至两山间，将入港 ^f36口，有大石当中流，可坐百人，空中而多窍，与风水相吞吐，有窾 ^f37坎镗 ^f38鞳 ^f39之声，^f40与向之噌吰者相应，如乐作焉。^f41
因笑谓迈曰：“汝识之乎？
噌吰者，周景王之无射 ^f42也； ^f43窾坎镗鞳者，魏庄子之歌钟也。^f44
古之人不余欺也! ” ^f45
^n3事不目见耳闻而臆断其有无，可乎？^f46
郦元之所见闻殆与余同，而言之不详； ^f47士大夫终不肯以小舟夜泊绝壁之下，故莫能知；而渔工水师虽知而不能言，此世所以不传也。^f48
而陋者乃以斧斤考击而求之，自以为得其实。^f49
余是以记之，盖叹郦元之简，而笑李渤之陋也。^f50
編按：世人不晓石钟命名之故，始失于旧注之不详，继失于浅人之俗见。
千古奇胜，埋没多少！坡公身历其境，闻之真，察之晰，从前无数疑案，一一破明。
悦心快目！

^ck190【潮州韓文公廟碑】^f1^n1
匹夫而为百世师，一言而为天下法。^f2
是皆有以参天地之化，关盛衰之运。^f3
其生也，有自来； ^f4其逝也，有所为。^f5
故申、吕自岳降，^f6傅说为列星，^f7古今所传，不可诬也。^f8
孟子曰：“吾善养吾浩然之气。^f9
是气也，寓于寻常之中，而塞乎天地之闲。”
卒 ^f10然遇之，则王公失其贵，晋、楚失其富，良、平 ^f11失其智，贲、育 ^f12失其勇，仪、秦 ^f13失其辩，^f14是孰使之然哉？^f15
其必有不依形而立，不恃力而行，不待生而存，不随死而亡者矣。^f16
故在天为星辰，在地为河岳。
幽则为鬼神，而明则复为人。
此理之常，无足怪者。^f17
^n2自东汉以来，道丧文弊，异端并起，历唐贞观 ^f18、开元 ^f19之盛，辅以房、^f20杜、^f21姚、^f22宋 ^f23而不能救 ^f24。
独韩文公起布衣，谈笑而麾之，天下靡然从公，复归于正，^f25葢三百年于此矣。^f26
文起八代之衰，^f27而道济天下之溺，^f28忠犯人主之怒，^f29勇夺三军之帅。^f30
岂非参天地，关盛衰，浩然而独存者乎？^f31
^n3盖尝论天人之辨，以谓人无所不至，^f32惟天不容伪。^f33
智可以欺王公，^f34不可以欺豚鱼。^f35
力可以得天下，^f36不可以得匹夫匹妇之心。^f37
故公之精诚，能开衡山之云，^f38而不能回宪宗之惑。^f39
能驯 ^f40鳄鱼之暴，^f41而不能弭 ^f42皇甫镈 ^f43、李逢吉之谤。^f44
能信于南海之民，庙食百世，^f45而不能使其身一日安于朝廷之上。^f46
盖公之所能者，天也。
其所不能者，人也。^f47
^n4始潮人未知学，公命进士赵德为之师。
自是潮之士，皆笃于文行，延及齐民，^f48至于今，号称易治。
信乎孔子之言：“君子学道则爱人，小人学道则易使也。” ^f49
潮人之事公也，饮食必祭，水旱疾疫，凡有求，必祷焉。^f50
而庙在刺史公堂之后，民以出入为艰。
前太守欲请诸朝，作新庙，不果。
元祐 ^f51五年，朝散郎王君涤来守是邦，凡所以养士治民者，一以公为师。
民既悦服，^f52则出令曰：“愿新公庙者听。” ^f53
民欢趋之。
卜地于州城之南七里，期年而庙成。^f54
^n5或曰：“公去国万里，而谪于潮，不能一岁而归。^f55
没而有知，其不眷恋于潮也审矣。”
轼曰：“不然。
公之神在天下者，如水之在地中，无所往而不在也。^f56
而潮人独信之深，思之至，焄 ^f57蒿凄怆，^f58若或见之。
譬如凿井得泉，而曰水专在是，岂理也哉！” ^f59
^n6元丰 ^f60元年，诏封公昌黎伯，^f61故榜曰：昌黎伯韩文公之庙。^f62
潮人请书其事于石，^f63因作诗以遗之，使歌以祀公。
其辞曰：
^n7公昔骑龙白云乡，^f64手抉 ^f65云汉分天章； ^f66
^n8天孙为织云锦裳，^f67飘然乘风来帝旁。^f68
^n9下与浊世扫秕糠，^f69西游咸池略扶桑。^f70
^n10草木衣被昭回光，^f71追逐李、杜参翱翔； ^f72
^n11汗流籍、湜 ^f73走且僵 ^f74，灭没倒影不能望。^f75
^n12作书诋佛讥君王，^f76要观南海窥衡、湘，^f77历舜九嶷 ^f78吊英皇，^f79
^n13祝融先驱海若藏，^f80约束蛟鳄如驱羊。^f81
^n14钧天无人帝悲伤，^f82讴吟下招遣巫阳。^f83
^n15犦 ^f84牲鸡卜羞我觞，^f85于餐荔丹与蕉黄。^f86
^n16公不少留我涕滂，^f87翩然被发下大荒。^f88
編按：韩公贬于潮，而潮祀公为神。
盖公之生也，参天地，关盛衰，故公之没也，是气犹浩然独存。
东坡极力推尊文公，丰词瓌调，气焰光采，非东坡不能为此，非韩公不足当此。
千古奇观也。


^ck191【乞校正陸贄奏議進御劄子】^f1^n1
臣等猥 ^f2以空疏，備員講讀，^f3聖明天縱，學問日新，臣等才有限而道無窮，心欲言而口不逮，以此自愧，莫知所為。^f4
竊謂人臣之納忠，譬如醫者之用藥，藥雖進於醫手，方多傳於古人。
若已經效於世間，不必皆從於己出。^f5
^n2伏見唐宰相陸贄，才本王佐，學為帝師。
論深切於事情，言不離於道德。
智如子房，而文則過，辯如賈誼，而術不疏。
上以格君心之非，下以通天下之志。^f6
三代已還，一人而已。
但其不幸，仕不遇時，^f7德宗以苛刻為能，而贄諫之以忠厚。
德宗以猜疑為術，而贄勸之以推誠。
德宗好用兵，而贄以消兵為先。
德宗好聚財，而贄以散財為急。
至於用人聽言之法，治邊馭將之方，罪己以收人心，改過以應天道，去小人以除民患，惜名器以待有功，如此之流，未易悉數。^f8
可謂進苦口之藥石，針害身之膏肓。^f9
使德宗盡用其言，則貞觀 ^f10可得而復。^f11
^n3臣等每退自西閣，^f12即私相告言，以陛下聖明，必喜贄議論，但使聖賢之相契，即如臣主之同時。^f13
昔馮唐論頗、牧之賢，則漢文為之太息。^f14
魏相條晁、^f15董之對，則孝宣以致中興。^f16
若陛下能自得師，莫若近取諸贄。^f17
夫六經三史、^f18諸子百家，非無可觀，皆足為治。
但聖言 ^f19幽遠，末學 ^f20支離，譬如山海之崇深，難以一二而推擇。
如贄之論，開卷瞭然。
聚古今之精英，實治亂之龜鑒。^f21
臣等欲取其奏議，稍加校正，繕寫進呈。
願陛下置之坐隅，如見贄面，反覆熟讀，如與贄言。
必能發聖性之高明，成治功於歲月。^f22
臣等不勝區區之意。
取進止。
編按：东坡说宣公，便学宣公文章。
讽劝鼓舞，激扬动人。
宣公当时不见知于德宗，庶几今日受知于陛下，与其观六经诸子于崇深，不如读宣公奏议之切当，尤使人主有欣然向往，恨不同时之想。


^ck192【前赤壁賦】^f1^n1
壬戌 ^f2之秋，七月既望，苏子与客泛舟游于赤壁之下。^f3
清风徐来，水波不兴。^f4
举酒属 ^f5客，诵《明月》之诗，歌《窈窕》之章。^f6
少焉，月出于东山之上，徘徊于斗牛之间。^f7
白露横江，水光接天。^f8
纵一苇之所如，凌万顷之茫然。^f9
浩浩乎如冯 ^f10虚御风，而不知其所止； ^f11飘飘乎如遗世独立，羽化而登仙。^f12
^n2于是饮酒乐甚，^f13扣舷 ^f14而歌之。^f15
歌曰：“桂棹兮兰桨，^f16击空明兮溯 ^f17流光。^f18
渺渺兮予怀，望美人兮天一方。” ^f19
客有吹洞箫者 ^f20，依歌而和之。
其声呜呜然，如怨如慕，如泣如诉，馀音嫋嫋，^f21不绝如缕，舞幽壑之潜蛟，泣孤舟之嫠 ^f22妇。^f23
苏子愀 ^f24然，正襟危坐而问客曰：“何为其然也？” ^f25
客曰：“‘月明星稀，乌鹊南飞’，此非曹孟德之诗乎？^f26
西望夏口，东望武昌，^f27山川相缪，^f28郁乎苍苍，此非孟德之困于周郎者乎？^f29
方其破荆州，^f30下江陵，^f31顺流而东也，舳 ^f32舻 ^f33千里，旌旗蔽空，酾 ^f34酒临江，横槊 ^f35赋诗 ^f36，固一世之雄也，而今安在哉？^f37
况吾与子渔樵于江渚之上，侣鱼虾而友麋鹿，驾一叶之扁 ^f38舟，^f39举匏樽以相属。^f40
寄蜉蝣于天地，渺沧海之一粟，^f41哀吾生之须臾，羡长江之无穷。^f42
挟飞仙以遨游，抱明月而长终。^f43
知不可乎骤得，托遗响于悲风。” ^f44
^n3苏子曰：“客亦知夫水与月乎？^f45
逝者如斯，^f46而未尝往也； ^f47盈虚者如彼，^f48而卒莫消长也。^f49
盖将自其变者而观之，则天地曾不能以一瞬； ^f50自其不变者而观之，则物与我皆无尽也，而又何羡乎？^f51
且夫天地之间，物各有主，苟非吾之所有，虽一毫而莫取。^f52
惟江上之清风，与山间之明月，^f53耳得之而为声，^f54目遇之而成色，^f55取之无禁，用之不竭，是造物者之无尽藏也，而吾与子之所共适。” ^f56
^n4客喜而笑，^f57洗盏更酌。
肴核既尽，杯盘狼藉。^f58
相与枕藉 ^f59乎舟中，不知东方之既白。^f60
編按：欲写受用现前无边风月，却借吹洞箫者发出一段悲感，然后痛陈其胸前一片空阔。
了悟风月不死，先生不亡也。


^ck193【後赤壁賦】^f1^n1
是岁 ^f2十月之望，步自雪堂，将归于临皋。^f3
二客从予，过黄泥之坂。^f4
霜露既降，木葉尽脱，^f5人影在地，仰见明月，^f6顾而乐之，行歌相答。^f7
已而叹曰：“有客无酒，有酒无肴。
月白风清，如此良夜何！” ^f8客曰：“今者薄 ^f9暮，^f10举网得鱼，巨口细鳞，状如松江之鲈。
顾安所得酒乎？” ^f11
归而谋诸妇。
妇曰：“我有斗酒，藏之久矣，以待子不时之需。” ^f12
^n2于是携酒与鱼，复游于赤壁之下。^f13
江流有声，断岸千尺，山高月小，水落石出。^f14
曾日月之几何，而江山不可复识矣！ ^f15予乃摄衣而上，^f16履巉岩，^f17披蒙茸，^f18踞虎豹，^f19登虬 ^f20龙，^f21攀栖鹘之危巢，^f22俯冯 ^f23夷之幽宫 ^f24。
盖二客不能从焉。^f25
划然长啸，^f26草木震动，山鸣谷应，风起水涌。^f27
予亦悄然而悲，肃然而恐，凛乎其不可留也。^f28
反而登舟，^f29放乎中流，听其所止而休焉。^f30
时夜将半，四顾寂寥。
适有孤鹤，横江东来，翅如车轮，玄裳缟衣，戛 ^f31然长鸣，掠予舟而西也。^f32
^n3须臾客去，予亦就睡。^f33
梦一道士，羽衣蹁跹，过临皋之下，揖予而言曰：“赤壁之游乐乎？” ^f34
问其姓名，俛 ^f35而不答。
呜呼噫嘻！我知之矣！“畴昔之夜，飞鸣而过我者，非子也耶？”
道士顾笑，予亦惊寤。^f36
开户视之，不见其处。^f37
編按：前篇写实情实景，从“乐”字领出歌来。
此篇作幻境幻想，从“乐”字领出叹来。
一路奇情逸致，相逼而出。
与前赋同一机轴，而无一笔相似。
读此两赋，胜读《南华》一部。


^ck194【三槐堂銘】^f1^n1
天可必乎？
賢者不必貴，仁者不必壽。
天不可必乎？
仁者必有後。
二者將安取衷哉？^f2
吾聞之申包胥 ^f3曰：「人定者勝天，天定亦能勝人。」^f4
世之論天者，皆不待其定而求之，故以天為茫茫。
善者以怠，惡者以肆。
盜跖之壽，孔、顏之厄，此皆天之未定者也。^f5
松柏生於山林，其始也，困於蓬蒿，厄於牛羊；而其終也，貫四時，閱千歲而不改者，其天定也。^f6
善惡之報，至於子孫，則其定也久矣。^f7
吾以所見所聞考之，而其可必也，審矣。^f8
^n2國之將興，^f9必有世德之臣，厚施而不食其報，^f10然後其子孫，能與守文太平之主，共天下之福。^f11
故兵部侍郎晉國王公 ^f12，顯於漢、周之際，歷事太祖、太宗，文武忠孝，^f13天下望以為相，而公卒以直道不容於時。^f14
葢嘗手植三槐於庭，曰：「吾子孫必有為三公者。」^f15
已而其子魏國文正公，^f16相真宗皇帝於景德、祥符 ^f17之閒。^f18
朝廷清明，天下無事之時，享其福祿榮名者，十有八年。^f19
^n3今夫寓物於人，明日而取之，有得有否； ^f20而晉公修德於身，責報於天，取必於數十年之後，如持左契，交手相付。
吾是以知天之果可必也。^f21
吾不及見魏公，而見其子懿敏公，^f22以直諫事仁宗皇帝，出入侍從將帥三十餘年，位不滿其德。
天將復興王氏也歟？
何其子孫之多賢也！ ^f23世有以晉公比李棲筠 ^f24者，^f25其雄才直氣，真不相上下。^f26
而棲筠之子吉甫，其孫德裕，功名富貴，略與王氏等，^f27而忠恕仁厚，不及魏公父子。^f28
由此觀之，王氏之福，葢未艾也。^f29
^n4懿敏公之子鞏，^f30與吾遊，^f31好德而文，以世其家。
吾是以錄之。^f32
銘曰：「嗚呼休哉！魏公之業，與槐俱萌；封植之勤，必世乃成。
既相真宗，四方砥平。
歸視其家，槐陰滿庭。
吾儕小人，朝不及夕。
相時射利，皇卹厥德；庶幾僥倖，不種而穫。
不有君子，其何能國？
王城之東，晉公所廬；鬱鬱三槐，惟德之符。
嗚呼休哉！」^f33^editor起手以可必不可必两设疑局，作诘问体。
次乃说出有未定之天，有一定之天，历世数来，乃见人事既尽，然后可以取必于天心。
此长公作铭微意。
王氏勋业，与槐俱萌，实与此文而俱永。


^ck195【方山子傳】^f1^n1
方山子，光黃間隱人也。^f2
少時，慕朱家、郭解 ^f3爲人，閭里之俠皆宗之。^f4
稍壯，折節讀書，欲以此馳騁當世，^f5然終不遇。^f6
晚乃遯於光黃間，曰岐亭。^f7
菴居蔬食，不與世相聞，棄車馬，毀冠服，徒步往來，山中人莫識也。^f8
見其所著帽，方聳而高，曰：「此豈古方山冠之遺像乎？」
因謂之方山子。^f9
^n2余謫居於黃，^f10過岐亭，適見焉，曰：「嗚呼，此吾故人陳慥季常也，^f11何爲而在此？」^f12
方山子亦矍 ^f13然，問余所以至此者，^f14余告之故。^f15
俯而不答，仰而笑，^f16呼余宿其家。
環堵蕭然，而妻子奴婢，皆有自得之意； ^f17余既聳然異之。^f18
^n3獨念方山子少時，使酒好劍，用財如糞土。^f19
前十九年，余在岐山，見方山子從兩騎，挾二矢，遊西山。
鵲起於前，使騎逐而射之，不獲；方山子怒馬獨出，一發得之。^f20
因與余馬上論用兵，及古今成敗，自謂一時豪士。^f21
今幾日耳，精悍之色，猶見於眉間，而豈山中之人哉？^f22
然方山子世有勳閥，^f23當得官，使從事於其間，今已顯聞。^f24
而其家在洛陽，園宅壯麗，與公侯等；河北有田，歳得帛千匹，亦足以富樂。^f25
皆棄不取，獨來窮山中，此豈無得而然哉？^f26
余聞光黃間多異人，往往佯狂垢汙，不可得而見，方山子儻見之歟！ ^f27^editor前幅自其少而壮而晚，一一顺叙出来。
中间独念方山子一转，由后追前，写得十分豪纵，亦不见与前重复，笔墨高绝。
末言舍富贵而甘隐遁，为有得而然，乃可称为真隐人。


^ck196【六國論】^f1^n1
嘗讀六國世家，^f2竊怪天下之諸侯，以五倍之地，十倍之衆，發憤西向，以攻山西千里之秦，而不免於滅亡，^f3常為之深思遠慮，以為必有可以自安之計。^f4
葢未嘗不咎其當時之士，慮患之疎，而見利之淺，且不知天下之勢也。^f5
^n2夫秦之所與諸侯爭天下者，不在齊、楚、燕、趙也，而在韓、魏之郊；諸侯之所與秦爭天下者，不在齊、楚、燕、趙也，而在韓、魏之野。
秦之有韓、魏，譬如人之有腹心之疾也。
韓、魏塞秦之衝，而蔽山東之諸侯，故夫天下之所重者，莫如韓、魏也。^f6
昔者范雎用於秦而收韓，商鞅用於秦而收魏，^f7昭王未得韓、魏之心，而出兵以攻齊之剛壽，而范雎以為憂。^f8
然則秦之所忌者，可以見矣。^f9
^n3秦之用兵於燕、趙，秦之危事也。
越韓過魏而攻人之國都，燕、趙拒之於前，而韓、魏乘之於後，此危道也。
而秦之攻燕、趙，未嘗有韓、魏之憂，^f10則韓、魏之附秦故也。
夫韓、魏諸侯之障，而使秦人得出入於其閒，此豈知天下之勢邪？^f11
委區區之韓、魏，以當強虎狼之秦，彼安得不折而入於秦哉？
韓、魏折而入於秦，然後秦人得通其兵於東諸侯，而使天下徧受其禍。^f12
^n4夫韓、魏不能獨當秦，而天下之諸侯，藉之以蔽其西，故莫如厚韓親魏以擯秦。^f13
秦人不敢逾韓、魏以窺齊、楚、燕、趙之國，^f14而齊、楚、燕、趙之國，因得以自完於其閒矣。^f15
以四無事之國，佐當寇之韓、魏，^f16使韓、魏無東顧之憂，而為天下出身以當秦兵。^f17
以二國委秦，而四國休息於內，以陰助其急，^f18若此，可以應夫無窮。
彼秦者，將何為哉？^f19
不知出此，而乃貪疆埸尺寸之利，背盟敗約，以自相屠滅，秦兵未出，而天下諸侯已自困矣。
至使秦人得伺其隙，以取其國，可不悲哉！ ^f20^editor是論只在不知天下之勢一句。
蘇秦之說六國，意正如此。
當時六國之策，萬萬無出於親韓、魏者。
計不出此，而自相屠滅。
六國之愚，何至於斯。
讀之可發一笑。


^ck197【上樞密韓太尉書】^f1^n1
太尉執事：轍生好為文，思之至深，以為文者，氣之所形。
然文不可以學而能，氣可以養而致。^f2
孟子曰：「吾善養吾浩然之氣。」
今觀其文章，寬厚宏博，充乎天地之閒，稱其氣之小大。^f3
太史公 ^f4行天下，周覽四海名山大川，與燕、趙閒豪俊交遊，故其文疎蕩，頗有奇氣。^f5
此二子者，豈嘗執筆學為如此之文哉？^f6
其氣充乎其中，而溢乎其貌，動乎其言，而見乎其文，而不自知也。^f7
^n2轍生年十有九矣。^f8
其居家所與遊者，不過其鄰里鄉黨之人 ^f9。
所見不過數百里之閒，無高山大野，可登覽以自廣 ^f10。
百氏之書，雖無所不讀，然皆古人之陳迹，不足以激發其志氣 ^f11。
恐遂汩 ^f12沒，故決然捨去，求天下奇聞壯觀，以知天地之廣大。^f13
過秦、漢之故鄉，恣觀終南、嵩、華之高 ^f14；北顧黃河之奔流，慨然想見古之豪傑 ^f15。
至京師，仰觀天子宮闕之壯，與倉廩府庫、城池苑囿之富且大也，而後知天下之巨麗。^f16
見翰林歐陽公 ^f17，聽其議論之宏辯，觀其容貌之秀偉，與其門人賢士大夫遊，而後知天下之文章聚乎此也。^f18
^n3太尉以才略冠天下，^f19天下之所恃以無憂，四夷之所憚以不敢發。
入則周公、召公，出則方叔、召虎，^f20而轍也未之見焉。^f21
且夫人之學也，不志其大，雖多而何為？^f22
轍之來也，於山見終南、嵩、華之高；於水見黃河之大且深；於人見歐陽公，而猶以為未見太尉也！ ^f23故願得觀賢人之光耀，聞一言以自壯，然後可以盡天下之大觀，而無憾者矣。^f24
^n4轍年少，未能通習吏事。
嚮之來，非有取於斗升之祿。
偶然得之，非其所樂。^f25
然幸得賜歸待選，使得優游數年之閒。
將以益治其文，且學為政。
太尉苟以為可教而辱教之，又幸矣！ ^f26^editor意只是欲求見太尉，以盡天下之大觀，以激發其志氣，卻以得見歐陽公，引起求見太尉。
以歷見名山大川、京華人物，引起得見歐陽公。
以作文養氣，引起歷見名山大川、京華人物。
注意在此，而立言彼在。
絕妙奇文。


^ck198【黃州快哉亭記】^f1^n1
江出西陵，^f2始得平地，其流奔放肆大；南合湘、沅 ^f3，北合漢、沔，^f4其勢益張；至於赤壁之下，波流浸灌，與海相若。^f5
^n2清河張君夢得，謫居齊安，^f6卽其廬之西南為亭，以覽觀江流之勝； ^f7而余兄子瞻，名之曰快哉。^f8
葢亭之所見，南北百里，東西一舍。
濤瀾洶湧，風雲開闔。
晝則舟楫出沒於其前，夜則魚龍悲嘯於其下。
變化倏 ^f9忽，動心駭目，不可久視。
今乃得玩之几席之上，舉目而足。
西望武昌諸山，岡陵起伏，草木行 ^f10列，煙消日出，漁夫樵父之舍，皆可指數，^f11此其之所以為快哉者也。^f12
^n3至於長洲之濱，故城之墟，曹孟德、孫仲謀之所睥 ^f13睨 ^f14，周瑜、陸遜之所騁騖，其流風遺跡，亦足以稱快世俗。^f15
昔楚襄王從宋玉、景差 ^f16於蘭臺之宮，有風颯 ^f17然至者，王披襟當之，曰：「快哉此風！寡人所與庶人共者耶？」
宋玉曰：「此獨大王之雄風耳，庶人安得共之？」
玉之言，葢有諷焉。
夫風無雌雄之異，而人有遇不遇之變；楚王之所以為樂，與庶人之所以為憂，此則人之變也，而風何與焉？^f18
^n4士生於世，使其中不自得，將何往而非病？
使其中坦然，不以物傷性，將何適而非快？^f19
今張君不以謫為患，竊會 ^f20稽 ^f21之餘功，^f22而自放山水之閒，此其中宜有以過人者。^f23
將蓬戶甕牗，無所不快； ^f24而況乎濯長江之清流，挹西山之白雲，窮耳目之勝以自適也哉！ ^f25不然，連山絕壑，長林古木，振之以清風，照之以明月，此皆騷人思士之所以悲傷憔悴而不能勝 ^f26者。
烏睹其為快也哉？^f27
編按：前幅握定快哉二字洗發，後幅俱從謫居中生意。
文勢汪洋，筆力雄壯。
讀之令人心胸曠達，寵辱都忘。


^ck199【寄歐陽舍人書】^f1^n1
去秋人還，蒙賜書及所撰先大父墓碑銘，反覆觀誦，感與慚并。
^n2夫銘誌之著於世，義近於史，而亦有與史異者。^f2
葢史之於善惡，無所不書；而銘者，葢古之人有功德、材行、志義之美者，懼後世之不知，則必銘而見之；或納於廟，或存於墓，一也。^f3
茍其人之惡，則於銘乎何有？
此其所以與史異也。^f4
其辭之作，所以使死者無有所憾，生者得致其嚴。^f5
而善人喜於見傳，則勇於自立；惡人無有所紀，則以媿而懼。
至於通材達識，義烈節士，嘉言善狀，皆見於篇，則足為後法。
警勸之道，非近乎史，其將安近？。^f6
^n3及世之衰，為人之子孫者，一欲褒揚其親，而不本乎理；故雖惡人，皆務勒銘以誇後世。
立言者既莫之拒而不為，又以其子孫之所請也，書其惡焉，則人情之所不得，於是乎銘始不實。^f7
後之作銘者，當觀其人。^f8
茍託之非人，則書之非公與是，^f9則不足以行世而傳後。
故千百年來，公卿大夫至於里巷之士，莫不有銘，而傳者葢少；其故非他，託之非人，書之非公與是故也。^f10
^n4然則孰為其人而能盡公與是歟？
非畜道德而能文章者，無以為也。^f11
葢有道德者之於惡人，則不受而銘之； ^f12於衆人則，能辨焉。^f13
而人之行，有情善而迹非，有意奸而外淑，有善惡相懸而不可以實指，有實大於名，有名侈於實； ^f14猶之用人，非畜道德者，惡能辨之不惑，^f15議之不徇？
不惑不徇，則公且是矣！ ^f16而其辭之不工，則世猶不傳，於是又在其文章兼勝焉。^f17
故曰﹕「非畜道德而能文章者，無以為也。」
豈非然哉？^f18
^n5然畜道德而能文章者，雖或並世而有，亦或數十年或一二百年而有之；其傳之難如此，其遇之難又如此。^f19
若先生之道德文章，固所謂數百年而有者也。^f20
先祖之言行卓卓，幸遇而得銘其公與是，其傳世行後無疑也。^f21
而世之學者，每觀傳記所書古人之事，至於所可感，則往往衋 ^f22然不知涕之流落也，^f23況其子孫也哉？
況鞏也哉？^f24
其追晞 ^f25祖德，^f26而思所以傳之之繇，則知先生推一賜於鞏，而及其三世；其感與報，宜若何而圖之？^f27
^n6抑又思若鞏之淺薄滯拙，而先生進之；先祖之屯蹶否塞以死，而先生顯之，則世之魁閎豪傑不世出之士，其誰不願進於門？
潛遁幽抑之士，其誰不有望於世？
善誰不為，而惡誰不媿以懼？^f28
為人之父祖者，孰不欲教其子孫？
為人之子孫者，孰不欲寵榮其父祖？
此數美者，一歸於先生！ ^f29既拜賜之辱，且敢進其所以然。^f30
所諭世族之次，敢不承教而加詳焉。^f31
愧甚，不宣。^f32
編按：子固感歐公銘其祖父，寄書致謝，多推重歐公之辭。
然因銘祖父而推重歐公，則推重歐公正是歸美祖父。
至其文紆徐百折，轉入幽深，在南豐集中，應推爲第一。


^ck200【贈黎安二生序】^f1^n1
趙郡蘇軾，予之同年友也。^f2
自蜀以書至京師遺予，稱蜀之士曰黎生、安生者。^f3
既而黎生攜其文數十萬言，安生攜其文亦數千言，辱以顧予。
讀其文，誠閎壯雋偉，善反覆馳騁，窮盡事理，而其材力之放縱，若不可極者也。^f4
二生固可謂魁奇特起之士，而蘇君固可謂善知人者也。^f5
^n2頃之，黎生補江陵府司法參軍，將行，請予言以爲贈。
予曰：「予之知生，既得之於心矣，乃將以言相求於外邪？」^f6
黎生曰：「生與安生之學於斯文，^f7里之人皆笑以爲迂闊，今求子之言，蓋將解惑於里人。」^f8
予聞之，自顧而笑。
^n3夫世之迂闊，孰有甚於予乎？^f9
知信乎古，而不知合乎世；知志乎道，而不知同乎俗。
此予所以困於今而不自知也。^f10
世之迂闊，孰有甚於予乎？^f11
今生之迂，特以文不近俗，迂之小者耳，患爲笑於里之人。
若予之迂大矣，使生持吾言而歸，且重得罪，庸詎止於笑乎？^f12
然則若予之於生，將何言哉？
謂予之迂爲善，則其患若此。
謂爲不善，則有以合乎世，必違乎古；有以同乎俗，必離乎道矣。^f13
生其無急於解里人之惑，則於是焉必能擇而取之。^f14
^n4遂書以贈二生，并示蘇君以爲何如也。^f15
編按：文之近俗者，必非文也。
故里人皆笑，則其文必佳。
子固借迂闊二字，曲曲引二生入道。
讀之，覺文章聲氣，去聖賢名教不遠。


^ck201【讀孟嘗君傳】^f1^n1
世皆稱孟嘗君能得士，士以故歸之，而卒賴其力，以脫於虎豹之秦。^f2
^n2嗟乎！孟嘗君特雞鳴狗盜之雄耳，豈足以言得士？^f3
不然，擅齊之強，得一士焉，宜可以南面而制秦，尚何取雞鳴狗盜之力哉？^f4
雞鳴狗盜之出其門，此士之所以不至也。^f5
編按：文不滿百字，而抑揚吞吐，曲盡其妙。


^ck202【同學一首別子固】^f1^n1
江之南有賢人焉，字子固，非今所謂賢人者，予慕而友之。
淮之南有賢人焉，字正之，非今所謂賢人者，予慕而友之。^f2
二賢人者，足未嘗相過也，口未嘗相語也，辭幣未嘗相接也，其師若友，豈盡同哉？^f3
予考其言行，其不相似者何其少也？
曰：學聖人而已矣！ ^f4學聖人，則其師若友，必學聖人者。
聖人之言行，豈有二哉？
其相似也適然。^f5
^n2予在淮南，爲正之道子固，正之不予疑也。
還江南，爲子固道正之，子固亦以爲然。^f6
予又知所謂賢人者，既相似又相信不疑也。^f7
子固作《懷友》一首遺予，其大略欲相扳以至乎中庸而後已。
正之蓋亦嘗云爾。^f8
^n3夫安驅徐行，轥 ^f9中庸之庭，而造於其室，^f10舍二賢人者而誰哉？^f11
予昔非敢自必其有至也，亦願從事於左右焉爾，輔而進之，其可也。^f12
^n4噫！官有守，私有繫，會合不可以常也。^f13
作《同學》一首別子固，以相警，且相慰云。^f14
編按：別子固而以正之陪說，交互映發，錯落參差。
至其筆情高寄，淡而彌遠，自令人尋味無窮。


^ck203【遊褒禪山記】^f1^n1
襃 ^f2禪山亦謂之華山。
唐浮圖慧褒 ^f3始舍於其址，而卒葬之，以故其後名之曰褒禪。
今所謂慧空禪院者，褒之廬冢也。^f4
距其院東五里，所謂華山洞者，以其乃華山之陽名之也。^f5
距洞百餘步，有碑仆道，^f6其文漫滅，獨其爲文猶可識，曰「花山」。
今言「華」如「華實」之「華」者，蓋音謬也。^f7
^n2其下平曠，有泉側出，而記遊者甚眾，所謂「前洞」也。^f8
由山以上五六里，有穴窈然，入之甚寒，問其深，則其好遊者不能窮也，謂之「後洞」。^f9
予與四人擁火以入，入之愈深，其進愈難，而其見愈奇。^f10
有怠而欲出者，曰：「不出，火且盡。」
遂與之俱出。^f11
蓋予所至，比好遊者尚不能十一，然視其左右，來而記之者已少。
蓋其又深，則其至又加少矣。^f12
方是時，予之力尚足以入，火尚足以明也。^f13
既其出，則或咎其欲出者，而予亦悔其隨之，而不得極乎遊之樂也。^f14
^n3於是予有歎焉。
古人之觀於天地、山川、草木、蟲魚、鳥獸，往往有得，以其求思之深而無不在也。^f15
夫夷以近，則遊者眾； ^f16險以遠，則至者少。^f17
而世之奇偉、瑰怪、非常之觀，常在於險遠，而人之所罕至焉，故非有志者不能至也。^f18
有志矣，不隨以止也，然力不足者，亦不能至也。^f19
有志與力，而又不隨以怠，至於幽暗昏惑而無物以相之，亦不能至也。^f20
然力足以至焉，於人爲可譏，^f21而在己爲有悔。^f22
盡吾志也而不能至者，可以無悔矣，其孰能譏之乎？
此予之所得也。^f23
^n4予於仆碑，^f24又有悲夫古書之不存，後世之謬其傳而莫能名者，何可勝道也哉！ ^f25此所以學者不可以不深思而慎取之也。^f26
^n5四人者：廬陵蕭君圭君玉，長樂王回深父，予弟安國平父、安上純父。^f27
編按：借遊華山洞，發揮學道。
或敍事，或詮解，或摹寫，或道故，意之所至，筆亦隨之。
逸興滿眼，餘音不絕。
可謂極文章之樂。


^ck204【泰州海陵縣主簿許君墓誌銘】^f1^n1
君諱平，字秉之，姓許氏。
余嘗譜其世家，所謂今泰州海陵縣主簿者也。^f2
君既與兄元相友愛稱天下，而自少卓犖不羈，善辯說，與其兄俱以智略爲當世大人所器。^f3
寶元 ^f4時，朝廷開方略之選，以招天下異能之士，而陝西大帥范文正公、鄭文肅公爭以君所爲書以薦，於是得召試，爲太廟齋郎，已而選泰州海陵縣主簿。^f5
^n2貴人多薦君有大才，可試以事，不宜棄之州縣。
君亦嘗慨然自許，欲有所爲。
然終不得一用其智能以卒。
噫！其可哀也已。^f6 
^n3士固有離世異俗，獨行其意，罵譏、笑侮、困辱而不悔，彼皆無衆人之求而有所待於後世者也，其齟 ^f7齬 ^f8固宜。^f9
若夫智謀功名之士，窺時俯仰以赴勢物之會，而輒不遇者，乃亦不可勝數。^f10
辯足以移萬物，而窮於用說 ^f11之時；謀足以奪三軍，而辱於右武之國，此又何說哉？^f12
嗟乎！彼有所待而不悔者，其知之矣。^f13
^n4君年五十九，以嘉祐 ^f14某年某月某甲子葬真州之楊子縣甘露鄉某所之原。
夫人李氏。
子男瓌，^f15不仕；璋，真州司戶參軍；琦，太廟齋郎；琳，進士。
女子五人，已嫁二人，進士周奉先、泰州泰興令陶舜元。
^n5銘曰：有拔而起之，莫擠而止之。^f16
嗚呼許君！而已於斯，誰或使之？^f17
編按：起手敘事，以後痛寫淋漓，無限悲涼。
總是說許君才當大用，不宜以泰州海陵縣主簿終，此作銘之旨也。
文情若疑若信，若近若遠，令人莫測。
^juan12(卷12)^ck205^ak6【明】【送天台陳庭學序】^f1^n1
西南山水，惟川蜀最奇。^f2
然去中州萬里，陸有劍閣棧 ^f3道之險，^f4水有瞿唐灩 ^f5澦 ^f6之虞。^f7
跨馬行，則竹間山高者，累旬日不見其巔際，臨上而俯視，絕壑萬仞，杳莫測其所窮，肝膽爲之掉 ^f8慄。^f9
水行，則江石悍利，波惡渦 ^f10詭，舟一失勢尺寸，輒糜碎土沉，下飽魚鱉。^f11
其難至如此。^f12
故非仕有力者，不可以遊；非材有文者，縱遊無所得；非壯彊者，多老死於其地 。^f13
嗜奇之士恨焉。^f14
^n2天台陳君庭學，能爲詩，^f15由中書左司掾 ，^f16屢從大將北征，有勞，擢四川都指揮司照磨，^f17由水道至成都。
成都，川蜀之要地，揚子雲、司馬相如、諸葛武侯 ^f18之所居，英雄俊傑戰攻駐守之跡，詩人文士遊眺、飲射、賦詠、歌呼之所，^f19庭學無不歷覽。^f20
旣覽必發爲詩，以紀其景物時世之變，^f21於是其詩益工。^f22
越三年，以例自免歸 。^f23
會予於京師，其氣愈充，其語愈壯，其志意愈高，蓋得於山水之助者侈矣。^f24
^n3予甚自愧，方予少時，嘗有志於出遊天下，顧以學未成而不暇。^f25
及年壯可出，而四方兵起，無所投足。^f26
逮今聖主興而宇內定，極海之際，合爲一家，而予齒益加耄矣。^f27
欲如庭學之遊，尙可得乎？^f28
^n4然吾聞古之賢士，若顏回、原憲，皆坐守陋室，蓬蒿沒戶，而志意常充然，有若囊括於天地者，此其故何也？
得無有出於山水之外者乎？^f29
庭學其試歸而求焉？
苟有所得，則以告予，予將不一愧而已也。^f30
編按：先敍遊蜀之難，引起庭學之能遊，是正文。
繼敍己之不能遊，與前作反襯。
末更推進一步。
起伏應合，如峯迴路轉，真神明變化之筆。


^ck206【閱江樓記】^f1^n1
金陵爲帝王之州，^f2自六朝迄於南唐，類皆偏據一方，無以應山川之王氣。^f3
逮我皇帝，定鼎於茲，始足以當之。
由是聲教所暨，罔間朔南，^f4存神穆清，與天同體，雖一豫一遊，亦可爲天下後世法。^f5
京城之西北，有獅子山，自盧龍蜿蜒而來，長江如虹貫，蟠繞其下。^f6
上以其地雄勝，詔建樓于于巔，^f7與民同遊觀之樂，遂錫嘉名爲「閱江」云。^f8 
^n2登覽之頃，萬象森列，千載之祕，一旦軒露，豈非天造地設，以俟大一統之君，而開千萬世之偉觀者歟？^f9
當風日清美，法駕幸臨，升其崇椒，憑 ^f10闌遙矚，^f11必悠然而動遐思。^f12
見江漢之朝宗，諸侯之述職，城池之高深，關阨之嚴固，^f13必曰：「此朕櫛 ^f14風沐雨，戰勝攻取之所致也。
中夏之廣，益思有以保之。」^f15
見波濤之浩蕩，風帆之上下，番舶 ^f16接跡而來庭，蠻琛，^f17聯肩而入貢 ^f18必曰：「此朕德綏威服，覃及內外之所及也。
四陲之遠，益思有以柔之。」^f19
見兩岸之間、四郊之上，耕人有炙膚皸 ^f20足之煩，農女有捋 ^f21桑行饁 ^f22之勤，^f23必曰：「此朕拔諸水火，而登於衽席者也。
萬方之民，益思有以安之。」^f24
觸類而思，不一而足。
臣知斯樓之建，皇上所以發舒精神，因物興感，無不寓其致治之思，奚止閱夫長江而已哉！ ^f25 
^n3彼臨春、結綺，^f26非不華矣；齊雲、落星，非不高矣。^f27
不過樂管絃之淫響，藏燕、趙之豔姬，不旋踵閒而感慨係之，臣不知其爲何說也。^f28
雖然，長江發源岷 ^f29山，^f30委蛇 ^f31七千餘里而入海，白涌碧翻。
六朝之時，往往倚之爲天塹。^f32
今則南北一家，視爲安流，無所事乎戰爭矣。^f33
然則果誰之力歟？^f34
逢掖之士，^f35有登斯樓而閱斯江者，當思聖德如天，蕩蕩難名，與神禹疏鑿之功同一罔極。^f36
忠君報上之心，其有不油然而興耶？^f37 
^n4臣不敏，奉旨撰記。
欲上推宵旰 ^f38圖治之功者，勒諸貞珉。^f39
他若留連光景之辭，皆略而不陳，懼褻也。^f40
編按：奉旨撰記，故篇中多規頌之言，而爲壯重之體，真臺閣應制文字。
明初朝廷大制作，皆出先生之手，洵堪稱爲一代文宗。


^ck207【司馬季主論卜】^f1^n1
東陵侯旣廢，過司馬季主而卜焉。^f2 
^n2季主曰：「君侯何卜也？」
東陵侯曰：「久臥者思起，久蟄者思啓，久懣者思嚏。^f3
吾聞之蓄極則泄，極則達，熱極則風，極則通。
一冬一春，靡屈不伸；一起一伏，無往不復。^f4
僕竊有疑，願受教焉。^f5」
季主曰：「若是，則君侯已喻之矣，又何卜爲？」^f6
東陵侯曰：「僕未究其奧也，願先生卒教之。」^f7
^n3季主乃言曰：「嗚呼！天道何親？
惟德之親；鬼神何靈？
因人而靈。
夫蓍，枯草也；龜，枯骨也，物也。
人，靈於物者也，何不自聽而聽於物乎？^f8
且君侯何不思昔者也？
有昔者必有今日。^f9
是故碎瓦頹垣，昔日之歌樓舞館也；荒榛斷梗，昔日之瓊蕤 ^f10 玉樹也；露蠶風蟬，昔日之鳳笙龍笛也；鬼磷 ^f11螢火，昔日之金缸華燭也；秋荼春薺，昔日之象白駝峯也；丹楓白荻，昔日之蜀錦齊紈也。^f12
昔日之所無，今日有之不爲過； ^f13昔日之所有，今日無之不爲不足。^f14
是故一晝一夜，華開者謝；一春一秋，物故者新。
激湍之下，必有深潭；高丘之下，必有浚谷。^f15
君侯亦知之矣，何以卜爲？」^f16
編按：通篇只說得一個循環道理。
吃緊喚醒東陵處，全在「何不思昔者」一句。
以下總發明此意。
世之人，類多時命之感，讀此可以曉然矣。


^ck208【賣柑者言】^f1^n1
杭有賣果者，善藏柑，涉寒暑不潰。^f2
出之燁 ^f3然，玉質而金色。
剖其中，乾若敗絮。^f4
予怪而問之曰：「若所市於人者，將以實籩豆，奉祭祀，供賓客乎？
將衒外以惑愚瞽乎？
甚矣哉爲欺也！」^f5
^n2賣者笑曰：「吾業是有年矣。
吾賴是以食 ^f6吾軀。
吾售之，人取之，未聞有言，而獨不足子所乎？
世之爲欺者不寡矣，而獨我也乎？
吾子未之思也。^f7
今夫佩虎符、坐皋比 ^f8者，^f9洸洸乎干城之具也，果能授孫、^f10吳 ^f11之略耶？^f12
峨大冠、拖長紳者，昂昂乎廟堂之器也，果能建伊、^f13皋 ^f14之業耶？^f15
盜起而不知御，民困而不知救，吏奸而不知禁，法斁而不知理，坐縻廩粟而不知恥。
觀其坐高堂，騎大馬，醉醇醴而飫 ^f16肥鮮者，孰不巍巍乎可畏、赫赫乎可象也？
又何往而不金玉其外、敗絮其中也哉！ ^f17今子是之不察，而以察吾柑！」^f18予默默無以應。
退而思其言，類東方生滑 ^f19稽之流。^f20
豈其忿世嫉邪者耶？
而託於柑以諷耶？^f21
編按：青田此言，爲世人盜名者發，而借賣柑影喻。
滿腔憤世之心，而以痛哭流涕出之。
士之金玉其外而敗絮其中者，聞賣柑之言，亦可以少愧矣。


^ck209【深慮論】^f1^n1
慮天下者，常圖其所難，而忽其所易；備其所可畏，而遺其所不疑。
然而禍常發於所忽之中，而亂常起於不足疑之事。
豈其慮之未周與？
蓋慮之所能及者，人事之宜然，而出於智力之所不及者，天道也。^f2
^n2當秦之世，而滅諸侯，一天下，而其心以爲周之亡在乎諸侯之彊耳，變封建而爲郡縣。
方以爲兵革可不復用，天子之位可以世守，^f3而不知漢帝起隴畝之中，而卒亡秦之社稷。^f4
漢懲秦之孤立，於是大建庶孽而爲諸侯，以爲同姓之親可以相繼而無變，^f5而七國萌篡弒之謀。^f6
武、宣以後，稍剖析之而分其勢，以爲無事矣，^f7而王莽卒移漢祚。^f8
光武之懲哀、平，魏之懲漢，晉之懲魏，各懲其所由亡而爲之備，^f9而其亡也，皆出於所備之外。^f10
唐太宗聞武氏之殺其子孫，求人於疑似之際而除之，^f11而武氏 ^f12日侍其左右而不悟。^f13
宋太祖見五代方鎮之足以制其君，盡釋其兵權，使力弱而易制，^f14而不知子孫卒困於敵國。^f15
此其人 ^f16皆有出人之智、蓋世之才，其於治亂存亡之幾，思之詳而備之審矣。
慮切於此而禍興於彼，終至亂亡者何哉？^f17
蓋智可以謀人，而不可以謀天。^f18
良醫之子多死於病，良巫之子多死於鬼。
豈工於活人而拙於活己之子哉？^f19
乃工於謀人而拙於謀天也。^f20 
^n3古之聖人，知天下後世之變非智慮之所能周，非法術之所能制，不敢肆其私謀詭計，而唯積至誠、用大德以結乎天心，使天眷其德，若慈母之保赤子而不忍釋。
故其子孫雖有至愚不肖者足以亡國，而天卒不忍遽亡之，此慮之遠者也。^f21
夫苟不能自結於天，而欲以區區之智籠絡當世之務，而必後世之無危亡，此理之所必無者，而豈天道哉！ ^f22 ^editor天道爲智力之所不及，然盡人事以合天心，即天亦有可謀處。
此文歸到積至誠、用大德，正是祈天永命工夫。
古今之論天道人事者多，得此乃見透快。


^ck210【豫讓論】^f1^n1
士君子立身事主，旣名知己，則當竭盡智謀，忠告善道，銷患於未形，保治於未然，俾身全而主安。
生爲名臣，死爲上鬼，垂光百世，照耀簡策，斯爲美也。^f2
苟遇知己，不能扶危於未亂之先，而乃捐軀殞命於旣敗之後，釣名沽譽，眩世炫俗，由君子觀之，皆所不取也。^f3
^n2蓋嘗因而論之。
豫讓臣事智伯，及趙襄子殺智伯，讓爲之報讎，^f4聲名烈烈，雖愚夫愚婦，莫不知其爲忠臣義士也。^f5
嗚呼！讓之死固忠矣，惜乎處死之道有未忠者存焉。^f6
何也？
觀其漆身吞炭，謂其友曰：「凡吾所爲者極難，將以愧天下後世之爲人臣而懷二心者也。」
謂非忠可乎？^f7
及觀斬衣三躍，襄子責以不死於中行 ^f8氏而獨死於智伯，讓應曰：「中行氏以衆人待我，我故以衆人報之。
智伯以國士待我，我故以國士報之。」
即此而論，讓有餘憾矣。^f9
段規之事韓康，任章之事魏獻，未聞以國士待之也，而規也、章也，力勸其主從智伯之請，與之地以驕其志，而速其亡也。^f10
郄 ^f11疵之事智伯，亦未嘗以國士待之也，而疵能察韓、魏之情以諫智伯，雖不用其言以至滅亡，而疵之智謀忠告，已無愧於心也。^f12
讓旣自謂智伯待以國士矣，國士，濟國之士也。^f13
當伯請地無厭之日，縱慾荒暴之時，爲讓者，正宜陳力就列，諄諄然而告之曰：「諸侯大夫，各安分地，無相侵奪，古之制也。
今無故而取地於人，人不與，而吾之忿心必生；與之，則吾之驕心以起。
忿必爭，爭必敗；驕必傲，傲必亡。」
諄切懇告，諫不從，再諫之；再諫不從，三諫之；三諫不從，移其伏劍之死，死於是日。
伯雖頑冥不靈，感其至誠，庶幾復悟，和韓、魏，釋趙圍，保全智宗，守其祭祀。
若然，則讓雖死猶生也，豈不勝於斬衣而死乎？^f14
讓於此時，曾無一語開悟主心，視伯之危亡猶越人視秦人之肥瘠也。
袖手旁觀，坐待成敗，國士之報曾若是乎？
智伯旣死，而乃不勝 ^f15血氣之悻悻，甘自附於刺客之流，何足道哉？
何足道哉？^f16
^n3雖然，以國士而論，豫讓固不足以當矣。^f17
彼朝爲讎敵，暮爲君臣，靦 ^f18然而自得者，又讓之罪人也。
噫！ ^f19^editor此論責豫讓不能扶危于智氏未亂之先，而徒欲伏劍于智氏旣敗之後，獨闢見解，從來未經人道破。
通篇主意，只在「讓之死固忠矣」二句上。
先揚後抑，深得《春秋》褒貶之法。


^ck211【親政篇】^f1^n1
《易》之《泰》曰：「上下交而其志同。」
其《否》曰：「上下不交而天下無邦。^f2」
蓋上之情達於下，下之情達於上，上下一體，所以爲「泰」。
下之情壅閼 ^f3而不得上聞，上下間隔，雖有國而無國矣，所以爲「否」也。^f4
交則泰，不交則否，自古皆然，而不交之弊，未有如近世之甚者。^f5
君臣相見，止於視朝數刻；上下之間，章奏批答相關接，刑名法度相維持而已。^f6
非獨沿襲故事，亦其地勢使然。^f7
何也？
國家常朝於奉天門，未嘗一日廢，可謂勤矣。
然堂陛懸絕，威儀赫奕，御史糾儀，鴻臚舉不如法，通政司引奏，上特視之，謝恩見辭，惴惴而退，上何嘗治一事，下何嘗進一言哉？^f8
此無他，地勢懸絕，所謂堂上遠於萬里，雖欲言無由言也。^f9
^n2愚以爲欲上下之交，莫若復古內朝之法。^f10
蓋周之時有三朝：庫門之外爲正朝，詢謀大臣在焉；路門之外爲治朝，日視朝在焉；路門之內曰內朝，亦曰燕朝。
《玉藻》雲：「君日出而視朝，退適路寢聽政。」^f11
蓋視朝而見羣臣，所以正上下之分；聽政而適路寢，所以通遠近之情。^f12
漢制：大司馬、左右前後將軍、侍中、散騎諸吏爲中朝，丞相以下至六百石爲外朝。^f13
唐皇城之北南三門曰承天，元正、冬至受萬國之朝貢，則御焉，蓋古之外朝也。
其北曰太極門，其西曰太極殿，朔、望則坐而視朝，蓋古之正朝也。
又北曰兩儀殿，常日聽朝而視事，蓋古之內朝也。^f14
宋時常朝則文德殿，五日一起居則垂拱殿，正旦、冬至、聖節稱賀則大慶殿，賜宴則紫宸殿或集英殿，試進士則崇政殿。
侍從以下，五日一員上殿，謂之輪對，則必入陳時政利害。
內殿引見，亦或賜坐，或免穿靴，蓋亦有三朝之遺意焉。^f15
蓋天有三垣，天子象之。
正朝，象太極也；外朝，象天市也；內朝，象紫微也。
自古然矣。^f16
^n3國朝聖節、正旦、冬至大朝會則奉天殿，即古之正朝也。
常日則奉天門，即古之外朝也。
而內朝獨缺。
然非缺也，^f17華蓋、謹身、武英等殿，豈非內朝之遺制乎？^f18
洪武 ^f19中如宋濂、劉基，永樂 ^f20以來如楊士奇、楊榮等，日侍左右，大臣蹇義、夏元吉等，常奏對便殿。
於斯時也，豈有壅隔之患哉？^f21
今內朝未復，臨御常朝之後，人臣無復進見，三殿高，鮮或窺焉。
故上下之情，壅而不通；天下之弊，由是而積。^f22
孝宗。^f23
晚年，深有慨於斯，屢召大臣於便殿，講論天下事。
方將有爲，而民之無祿，不及睹至治之美，天下至今以爲恨矣 ^f24
^n4惟陛下遠法聖祖，近法孝宗，盡剗 ^f25近世壅隔之弊。
常朝之外，即文華、武英二殿，仿古內朝之意，^f26大臣三日或五日一次起居，侍從、臺諫各一員上殿輪對；諸司有事咨決，上據所見決之，有難決者，與大臣面議之；不時引見羣臣，凡謝恩辭見之類，皆得上殿陳奏。
虛心而問之，和顏色而道之，如此，人人得以自盡。
陛下雖深居九重，而天下之事燦然畢陳於前。^f27
外朝所以正上下之分，內朝所以通遠近之情。^f28
如此，豈有近時壅隔之弊哉？^f29
唐、虞之時，明目達聰，嘉言罔伏，野無遺賢，亦不過是而已。
編按：稽覈朝典，融貫古今，而於興復內朝之制，深致意焉。
人主親賢士大夫之日多，親宦官宮妾之日少，則上下之情通，而奸僞不得壅蔽矣。
誰謂唐、虞之治不可見于今哉？


^ck212【尊經閣記】^f1^n1
經，常道也。^f2
其在於天謂之「命」，其賦於人謂之「性」，其主於身謂之「心」。^f3
心也，性也，命也，一也。
^n2有乎弗具，無有乎弗同，無有乎或變者也，是常道也。^f4
其應乎感也，則爲惻隱，爲羞惡，爲辭讓，爲是非。
其見於事也，則爲父子之親，爲君臣之義，爲夫婦之別，爲長幼之序，爲朋友之信。
是惻隱也，羞惡也，辭讓也，是非也；是親也，義也，序也，別也，信也，一也，皆所謂心也、性也、命也。
^n3通人物，達四海，塞天地，亙古今，無有乎弗具，無有乎弗同，無有乎或變者也，是常道也。^f5
以言其陰陽消息之行，則謂之《易》；以言其紀綱政事之施，則謂之《書》；以言其歌詠性情之發，則謂之《詩》；以言其條理節文之著，則謂之通人物，達四海，塞天地，亙古今，無《禮》；以言其欣喜和平之生，則謂之《樂》；以言其誠僞邪正之辨，則謂之《春秋》。
是陰陽消息之行也，以至於誠僞邪正之辨也，一也，皆所謂心也、性也、命也。
^n4通人物，達四海，塞天地，亙古今，無有乎弗具，無有乎弗同，無有乎或變者也，夫是之謂六經。
六經者非他，吾心之常道也。^f6
是故《易》也者，志吾心之陰陽消息者也；《書》也者，志吾心之紀綱政事者也；《詩》也者，志吾心之歌詠性情者也；《禮》也者，志吾心之條理節文者也；《樂》也者，志吾心之欣喜和平者也；《春秋》也者，志吾心之誠僞邪正者也。^f7
君子之於六經也，求之吾心之陰陽消息而時行焉，所以尊《易》也；求之吾心之紀綱政事而時施焉，所以尊《書》也；求之吾心之歌詠性情而時發焉，所以尊《詩》也；求之吾心之條理節文而時著焉，所以尊《禮》也；求之吾心之欣喜和平而時生焉，所以尊《樂》也；求之吾心之誠僞邪正而時辨焉，所以尊《春秋》也。^f8
^n5蓋昔聖人之扶人極、憂後世而述六經也，猶之富家者之父祖，慮其產業庫藏之積，其子孫者或至於遺亡散失、卒困窮而無以自全也，而記籍其家之所有以貽之，使之世守其產業庫藏之積而享用焉，以免於困窮之患。^f9
故六經者，吾心之記籍也，而六經之實，則具於吾心。^f10
猶之產業庫藏之實積，種種色色，其存於其家，其記籍者，特名狀數目而已。^f11
而世之學者，不知求六經之實於吾心，而徒考索於影響之間，牽制於文義之末，硜硜然以爲是六經矣。
是猶富家之子孫不務守視、享用其產業庫藏之實積，日遺亡散失，至爲窶 ^f12人丐夫，而猶囂囂然指其記籍曰：「斯吾產業庫藏之積也。」
何以異於是？^f13
^n6嗚呼！六經之學，其不明於世，非一朝一夕之故矣。^f14
尚功利，崇邪說，是謂亂經。
習訓詁，傳記誦，沒溺於淺聞小見，以塗天下之耳目，是謂侮經。
侈淫詞，競詭辯，飾奸心盜行，逐世壟斷，而猶自以爲通經，是謂賊經。^f15
若是者，是並其所謂記籍者，而割裂棄毀之矣，寧復知所以爲尊經也乎？^f16
^n7越城舊有稽山書院，在臥龍西岡，^f17荒廢久矣。
郡守渭南南大吉，旣敷政於民，則慨然悼末學之支離，將進之以聖賢之道，於是使山陰令吳君瀛拓書院而一新之，又爲尊經之閣於其後，^f18曰：「經正則庶民興，庶民興斯無邪慝矣。」
閣成，請予一言以諗多士。
予旣不獲辭，則爲記之若是。^f19
嗚呼！世之學者得吾說而求諸其心焉，則亦庶乎知所以爲尊經也已。^f20
編按：六經不外吾心，吾心自有六經。
學道者何事遠求？
返之于心，而六經之要，取之當前而已足。
陽明先生一生訓人，一以良知、良能，根究心性。
于此記略已備具矣。


^ck213【象祠記】^f1^n1
靈博之山，有象祠焉。
其下諸苗夷之居者，鹹神而祠之。
宣尉安君，因諸苗夷之請，新其祠屋，而請記於予。
予曰：「毀之乎，其新之也？^f2」
曰：「新之。」
「新之也何居乎？」^f3
曰：「斯祠之肇也，蓋莫知其原，然吾諸蠻夷之居是者，自吾父、吾祖溯曾、高而上，皆尊奉而禋 ^f4祀焉，舉而不敢廢也。」
予曰：「胡然乎？
有鼻 ^f5之祀，唐之人蓋嘗毀之。^f6
象之道，以爲子則不孝，以爲弟則傲。
斥於唐，而猶存於今；壞於有鼻，而猶盛於茲土也，胡然乎？」^f7
^n2我知之矣：君子之愛若人也，推及於其屋之烏，^f8而況於聖人之弟乎哉？
然而祠者爲舜，非爲象也。^f9
意象之死，其在幹羽旣格之後乎？^f10
不然，古之驁桀者豈少哉？
而象之祠獨延於世。
吾於是蓋有以見舜德之至，入人之深，而流澤之遠且久也。^f11
^n3象之不仁，蓋其始焉耳，又烏知其終之不見化於舜也? ^f12《書》不云乎：「克諧以孝，烝烝乂，不格奸」，「瞽瞍亦允若」。^f13
則已化而爲慈父。
象猶不弟，不可以爲諧。^f14
進治於善，則不至於惡。
不底於奸，則必入於善。
信乎象蓋已化於舜矣。^f15
《孟子》曰：「天子使吏治其國。」
象不得以有爲也。
斯蓋舜愛象之深而慮之詳，所以扶持輔導之者之周也。
不然，周公之聖，而管、蔡不免焉。
斯可以見象之見化於舜，^f16故能任賢使能，而安於其位，澤加於其民，旣死而人懷之也。^f17
諸侯之卿，命於天子，蓋《周官》之制，其殆仿於舜之封象歟？
^n4吾於是蓋有以信人性之善，天下無不可化之人也。^f18
然則唐人之毀之也，據象之始也；今之諸苗之奉之也，承象之終也。^f19
斯義也，吾將以表於世。
使知人之不善雖若象焉，猶可以改；而君子之修德，及其至也，雖若象之不仁，而猶可以化之也。^f20
編按：傲弟見化於舜，從象祠想出，從來未經人道破。
當與柳子厚《毀鼻亭神記》參看，各闢一解，俱有關名教之文。


^ck214【瘞旅文】^f1^n1
維正德四年秋月三日，有吏目云自京來者，不知其名氏，攜一子一僕，將之任，過龍場，^f2投宿土苗家。
予從籬落間望見之，陰雨昏黑，欲就問訊北來事，不果。^f3
明早，遣人覘 ^f4之，已行矣。
薄 ^f5午，有人自蜈蚣坡來，云：「一老人死坡下，傍兩人哭之哀。」
予曰：「此必吏目死矣，傷哉 ^f6！」薄暮，復有人來云：「坡下死者二人，傍一人坐哭。」
詢其狀，則其子又死矣。
明日，復有人來云：「見坡下積屍三焉。」
則其僕又死矣。
嗚呼傷哉 ^f7！
^n2念其暴 ^f8骨無主，將二童子持畚 ^f9、鍤 ^f10往瘞 ^f11之。^f12
二童子有難色然。^f13
予曰：「噫！吾與爾猶彼也。」^f14
二童閔然涕下，請往。^f15
就其傍山麓爲三坎，埋之。
又以隻雞、飯三盂，^f16嗟吁涕洟而告之曰：
^n3嗚呼傷哉！繄 ^f17何人？
繄何人？^f18
吾龍場驛丞餘姚王守仁也。^f19
吾與爾皆中土之產。
吾不知爾郡邑，爾烏乎來爲茲山之鬼乎？^f20
古者重去其鄉，遊宦不逾千里，吾以竄逐而來此，宜也。
爾亦何辜乎？^f21
聞爾官吏目耳，俸不能五斗，爾率妻子躬耕可有也，胡爲乎以五斗而易爾七尺之軀？
又不足，而益以爾子與僕乎？
嗚呼傷哉 ^f22！爾誠戀茲五斗而來，則宜欣然就道，胡爲乎吾昨望見爾容，蹙然蓋不勝 ^f23其憂者？
夫衝冒霜露，扳 ^f24援崖壁，行萬峯之頂，飢渴勞頓，筋骨疲憊，而又瘴癘侵其外，憂鬱攻其中，其能以無死乎？^f25
吾固知爾之必死，然不謂若是其速，又不謂爾子、爾僕亦遽然奄忽也。^f26
皆爾自取，謂之何哉 ^f27！吾念爾三骨之無依而來瘞耳，乃使吾有無窮之愴也。
嗚呼傷哉！縱不爾瘞，幽崖之狐成羣，陰壑之虺 ^f28如車輪，亦必能葬爾於腹，不致久暴爾。
爾旣已無知，然吾何能爲心乎？^f29
自吾去父母鄉國而來此，三年矣，歷瘴毒而苟能自全，以吾未嘗一日之慼慼也。
今悲傷若此，是吾爲爾者重，而自爲者輕也，吾不宜復爲爾悲矣。^f30
吾爲爾歌，爾聽之。
^n4歌曰：連峯際天兮飛鳥不通，遊子懷鄉兮莫知西東。
莫知西東兮維天則同，異域殊方兮環海之中。
達觀隨寓兮莫必予宮。
魂兮魂兮無悲以恫。^f31
^n5又歌以慰之曰：與爾皆鄉土之離兮，蠻之人言語不相知兮。
性命不可期，吾苟死於茲兮，率爾子僕，來從予兮。
吾與爾遨以嬉兮，驂紫彪而乘文螭 ^f32兮，登望故鄉而噓唏兮。^f33
吾苟獲生歸兮，爾子、爾僕尚爾隨兮，無以無侶悲兮！道傍之冢累累兮，多中土之流離兮，相與呼嘯而徘徊兮。
餐風飲露，無爾飢兮。
朝友糜鹿，暮猿與棲兮。
爾安爾居兮，無爲厲於茲墟兮。^f34
編按：先生罪謫龍場，自分一死，而倖免于死。
忽睹三人之死，傷心慘目，悲不自勝。
作之者固爲多情，讀之者能無淚下？


^ck215【信陵君救趙論】^f1^n1
論者以竊符爲信陵君之罪，^f2余以爲此未足以罪信陵也。^f3
夫彊秦之暴亟矣，今悉兵以臨趙，趙必亡。
趙，魏之障也。
趙亡，則魏且爲之後。
趙、魏，又楚、燕、齊諸國之障也，趙、魏亡，則楚、燕、齊諸國爲之後。
天下之勢，未有岌岌於此者也。
故救趙者，亦以救魏；救一國者，亦以救六國也。
竊魏之符以紓魏之患，借一國之師以分六國之災，夫奚不可者？^f4 
^n2然則信陵果無罪乎？
曰：又不然也。
余所誅者，信陵君之心也。^f5 
^n3信陵一公子耳，魏固有王也。^f6
趙不請救於王，而諄諄焉請救於信陵，是趙知有信陵，不知有王也。
平原君以婚姻激信陵，而信陵亦自以婚姻之故，欲急救趙，是信陵知有婚姻，不知有王也。
其竊符也，非爲魏也，非爲六國也，爲趙焉耳。
非爲趙也，爲一平原君耳。^f7
使禍不在趙，而在他國，則雖撤魏之障，撤六國之障，信陵亦必不救。
使趙無平原，或平原而非信陵之姻戚，雖趙亡，信陵亦必不救。^f8
則是趙王與社稷之輕重，不能當一平原公子，而魏之兵甲所恃以固其社禝者，只以供信陵君一姻戚之用。^f9
幸而戰勝，可也，不幸戰不勝，爲虜於秦，是傾魏國數百年社稷以殉姻戚，吾不知信陵何以謝魏王也。^f10 
^n4夫竊符之計，蓋出於侯生，而如姬成之也。
侯生教公子以竊符，如姬爲公子竊符於王之臥內，是二人亦知有信陵，不知有王也。^f11
余以爲信陵之自爲計，曷若以脣齒之勢激諫於王，不聽，則以其欲死秦師者而死於魏王之前，王必悟矣。
侯生爲信陵計，曷若見魏王而說之救趙，不聽，則以其欲死信陵君者而死於魏王之前，王亦必悟矣。
如姬有意於報信陵，曷若乘王之隙而日夜勸之救，不聽，則以其欲爲公子死者而死於魏王之前，王亦必悟矣。^f12
如此，則信陵君不負魏，亦不負趙；二人不負王，亦不負信陵君。
何爲計不出此？
信陵知有婚姻之趙，不知有王。
內則幸姬，外則鄰國，賤則夷門野人，又皆知有公子，不知有王。
則是魏僅有一孤王耳。^f13 
^n5嗚呼！自世之衰，人皆習於背公死黨之行而忘守節奉公之道，有重相而無威君，有私讎而無義憤，如秦人知有穰侯，不知有秦王，虞卿知有布衣之交，不知有趙王，蓋君若贅旒 ^f14久矣 ^f15。
由此言之，信陵之罪，固不專係乎符之竊不竊也。^f16
其爲魏也，爲六國也，縱竊符猶可。^f17
其爲趙也，爲一親戚也，縱求符於王，而公然得之，亦罪也 ^f18。
^n6雖然，魏王亦不得爲無罪也。^f19
兵符藏於臥內，信陵亦安得竊之？
信陵不忌魏王，而徑請之如姬，其素窺魏王之疏也；如姬不忌魏王，而敢於竊符，其素恃魏王之寵也。
木朽而蛀生之矣。^f20
古者人君持權於上，而內外莫敢不肅。^f21
則信陵安得樹私交於趙？
趙安得私請救於信陵？
如姬安得銜信陵之恩？
信陵安得賣恩於如姬？
履霜之漸，豈一朝一夕也哉！ ^f22由此言之，不特衆人不知有王，王亦自爲贅旒也。^f23 
^n7故信陵君可以爲人臣植黨之戒，魏王可以爲人君失權之戒。^f24
《春秋》書葬原仲、翬 ^f25帥師。
嗟夫！聖人之爲慮深矣！ ^f26 ^editor誅信陵之心，暴信陵之罪，一層深一層，一節深一節，愈駁愈醒，愈轉愈刻。
詞嚴義正，直使千載揚詡之案，一筆抹殺。


^ck216【報劉一丈書】^f1^n1
數千里外，得長者時賜一書，以慰長想，即亦甚幸矣；何至更辱饋遺，則不才益將何以報焉？^f2
書中情意甚殷，即長者之不忘老父，知老父之念長者深也。^f3
^n2至以「上下相孚，才德稱 ^f4位」語，^f5不才 ^f6則不才有深感焉。
夫才德不稱，固自知之矣； ^f7至於不孚之病，則尤不才爲甚。^f8
^n3且今之所謂孚者何哉？^f9
日夕策馬，候權者之門。
門者故不入，則甘言媚詞作婦人狀，袖金以私之。
即門者持刺入，而主人又不即出見，^f10立廄中僕馬之間，惡氣襲衣袖，即飢寒毒熱不可忍，不去也。
抵暮，則前所受贈金者出，報客曰：「相公倦，謝客矣，客請明日來。」
即明日又不敢不來。^f11
夜披衣坐，聞雞鳴即起盥 ^f12櫛，^f13走馬推門，門者怒曰：「爲誰？」
則曰：「昨日之客來。^f14」
則又怒曰：「何客之勤也！豈有相公此時出見客乎？」^f15
客心恥之，^f16彊忍而與言曰：「亡奈何矣，姑容我入。」
門者又得所贈金，則起而入之。
又立向所立廄中。^f17
幸主者出，南面召見，則驚走匍匐階下。
主者曰：「進！」則再拜，故遲不起，起則上所上壽金。
主者故不受，則固請；主者故固不受，則又固請。^f18
然後命吏納之，則又再拜，又故遲不起，起則五六揖始出。^f19
出揖門者曰：「官人幸顧我，他日來，幸無阻我也！」門者答揖。
大喜，奔出。
馬上遇所交識，即揚鞭語曰：「適自相公家來，相公厚我，厚我！」且虛言狀。^f20
即所交識亦心畏相公厚之矣。
相公又稍稍語人曰：「某也賢，某也賢。」
聞者亦心計交贊之。
此世所謂上下相孚也。^f21
長者謂僕能之乎？^f22
^n4前所謂權門者，自歲時伏臘一刺之外，即經年不往也。
間 ^f23道經其門，則亦掩耳閉目，躍馬疾走過之，若有所追逐者。
斯則僕之褊衷。
以此長不見悅於長吏，僕則愈益不顧也。
每大言曰：「人生有命，吾惟守分而已。」
長者聞之，得無厭其爲迂乎？^f24
編按：是時嚴介溪攬權，俱是乞哀昏暮、驕人白日一輩人，摹寫其醜形惡態，可爲盡情。
末說出自己之氣骨，兩兩相較，薰蕕不同，清濁異質。
有關世教之文。


^ck217【吳山圖記】^f1^n1
吳、長洲二縣，在郡治所，分境而治。
而郡西諸山，皆在吳縣。^f2
其最高者，穹窿、陽山、鄧尉、西脊、銅井。
而靈巖，吳之故宮在焉，尚有西子之遺蹟。^f3
若虎丘、劍池及天平、尚方、支硎，^f4皆勝地也。
而太湖汪洋三萬六千頃，七十二峯沉浸其間，則海內之奇觀矣。^f5
^n2余同年友魏君用晦爲吳縣，未及三年，以高第召入爲給事中。
君之爲縣有惠愛，百姓扳 ^f6留之不能得，而君亦不忍於其民，由是好事者繪《吳山圖》以爲贈。^f7
^n3夫令之於民誠重矣。
令誠賢也，其地之山川草木亦被其澤而有榮也；令誠不賢也，其地之山川草木亦被其殃而有辱也。^f8
君於吳之山川，蓋增重矣。
異時吾民將擇勝於巖巒之間，尸祝於浮屠、老子之宮也，固宜。^f9
而君則亦旣去矣，何復惓惓於此山哉？^f10
昔蘇子瞻稱韓魏公去黃州四十餘年而思之不忘，至以爲思黃州詩，子瞻爲黃人刻之於石。
然後知賢者於其所至，不獨使其人之不忍忘而已，亦不能自忘於其人也。^f11
^n4君今去縣已三年矣，一日與余同在內庭，出示此圖，展玩太息，因命余記之。^f12
噫！君之於吾吳，有情如此，如之何而使吾民能忘之也？^f13
編按：因令贈圖，因圖作記，因贈圖而知令之不能忘情于民，因記圖而知民之不能忘情于令。
婉轉情深，筆墨在山水之外。


^ck218【滄浪亭記】^f1^n1
浮圖文瑛，^f2居大雲庵，環水，即蘇子美 ^f3滄浪亭之地也。^f4
亟求餘作《滄浪亭記》，曰：「昔子美之記，記亭之勝也，請子記吾所以爲亭者。」
^n2餘曰：昔吳越有國時，^f5廣陵王鎮吳中，治南園於子城之西南，其外戚孫承佑，亦治園於其偏。
迨淮南納土，^f6此園不廢。
蘇子美始建滄浪亭，^f7最後禪者居之。
此滄浪亭爲大雲庵也。^f8
有庵以來二百年，文瑛尋古遺事，復子美之構於荒殘滅沒之餘，此大雲庵爲滄浪亭也。^f9
夫古今之變，朝市改易。
嘗登姑蘇之臺，望五湖之渺茫，羣山之蒼翠，太伯、虞仲之所建，闔閭、夫差之所爭，子胥、種、蠡之所經營，今皆無有矣，庵與亭何爲者哉？^f10
雖然，錢鏐 ^f11因亂攘竊，保有吳、越，國富兵彊，垂及四世，諸子姻戚，乘時奢僭，宮館苑囿，極一時之盛，^f12而子美之亭，乃爲釋子所欽重如此。^f13
可以見士之慾垂名於千載，不與澌 ^f14然而俱盡者，則有在矣。^f15
^n3文瑛讀書喜詩，與吾徒遊，呼之爲滄浪僧雲。^f16
編按：忽爲大雲庵，忽爲滄浪亭，時時變易，已足喚醒世人。
中間一段點綴，憑弔之感，黯然動色。
至末一轉，言士之垂名不朽者，固自有在，而不在乎亭之猶存也。
此意開人智識不淺。


^ck219【青霞先生文集序】^f1^n1
青霞沈君，^f2由錦衣經歷上書詆宰執。
宰執深疾之，方力構其罪，賴天子仁聖，特薄其譴，徙之塞上。^f3
當是時，君之直諫之名滿天下。^f4
已而君累然攜妻子出家塞上。
會北敵數內犯，而帥府以下束手閉壘，以恣敵之出沒，不及飛一鏃以相抗。
甚且及敵之退，則割中土之戰沒者與野行者之馘 ^f5以爲功。
而父之哭其子，妻之哭其夫，兄之哭其弟者，往往而是，無所控籲。^f6
君旣上憤疆場之日弛，而又下痛諸將士日菅 ^f7刈我人民以蒙國家也。^f8
數嗚咽欷歔，而以其所憂鬱發之於詩歌文章，以泄其懷，即集中所載諸什是也。^f9
^n2君故以直諫爲重於時，而其所著爲詩歌文章又多所譏刺，稍稍傳播，上下震恐，始出死力相煽構，而君之禍作矣。^f10
君旣沒，而一時閫寄所相與讒君者，尋且坐罪罷去。
又未幾，故宰執之仇君者亦報罷。
而君之門人給諫俞君，於是裒輯其生平所著若干卷，刻而傳之。
而其子以敬，來請予序之首簡。^f11
^n3茅子受讀而題之曰：若君者，非古之志士之遺乎哉？^f12
孔子刪《詩》，自《小弁》之怨親，《巷伯》之刺讒以下，其忠臣、寡婦、幽人、懟士之什，並列之爲「風」；疏之爲「雅」，不可勝 ^f13數。^f14
豈皆古之中聲也哉？
然孔子不遽遺之者，特憫其人，矜其志，猶曰「發乎情，止乎禮義」「言之者無罪，聞之者足以爲戒」焉耳。^f15
予嘗按次《春秋》以來，屈原之《騷》疑於怨，伍胥之諫疑於脅，賈誼之疏疑於激，叔夜之詩疑於憤，劉之對疑於亢，然推孔子刪《詩》之旨而裒次之，當亦未必無錄之者。^f16
君旣沒，而海內之薦紳大夫至今言及君，無不酸鼻而流涕。
嗚呼！集中所載《鳴劍》、《籌邊》諸什，試令後之人讀之，其足以寒賊臣之膽，而躍塞坦戰士之馬，而作之愾也，固矣。^f17
他日國家采風者之使出而覽觀焉，其能遺之也乎？
予謹識之。^f18
^n4至於文詞之工不工，及當古作者之旨與否，非所以論君之大者也，予故不著。^f19
編按：先生生平大節不必待文集始傳。
特後之人，誦其詩歌文章，益足以發其忠孝之志，不必其有當於中聲也。
此序深得此旨，文亦浩落蒼涼，讀之凜凜有生氣。


^ck220【藺相如完璧歸趙論】^f1^n1
藺 ^f2相如之完璧，人皆稱之，予未敢以爲信也。^f3
^n2夫秦以十五城之空名，詐趙而脅其璧，是時言取璧者情也，非欲以窺趙也 ^f4。
趙得其情則弗予，不得其情則予；得其情而畏之則予，得其情而弗畏之則弗予。
此兩言決耳，奈之何旣畏而復挑其怒也！ ^f5 
^n3且夫秦欲璧，趙弗予璧，兩無所曲直也。
入璧而秦弗予城，曲在秦。
秦出城而璧歸，曲在趙。
欲使曲在秦，則莫如棄璧；畏棄璧，則莫如弗予。^f6
夫秦王旣按圖以予城，又設九賓，齋而受璧，其勢不得不予城。^f7
璧入而城弗予，相如則前請曰：「臣固知大王之弗予城也。
夫璧，非趙寶也，而十五城，秦寶也，今使大王以璧故，而亡其十五城，十五城之子弟，皆厚怨大王以棄我如草芥也。^f8
大王弗予城而紿 ^f9趙璧，以一璧故，而失信於天下，臣請就死於國，以明大王之失信。」^f10
秦王未必不返璧也。^f11
今奈何使舍人懷而逃之，而歸直於秦？
是時秦意未欲與趙絕耳。
令秦王怒，而僇相如於市，武安君 ^f12十萬衆壓邯 ^f13鄲，而責璧與信，^f14一勝而相如族，再勝而璧終入秦矣。
吾故曰，藺相如之獲全於璧也，天也。^f15
若其勁澠 ^f16池，^f17柔廉頗，^f18則愈出而愈妙於用。
所以能完趙者，天固曲全之哉。^f19 
編按：相如完璧歸趙一節，至今凜凜有生氣，固無待後人之訾議也。
然懷璧歸趙之後，相如得以無恙，趙國得以免禍者，直一時之僥倖耳。
故中間特設出一段中正之論，以爲千古人臣保國保身萬全之策，勿得視爲迂談，而忽之也。


^ck221【徐文長傳】^f1^n1
徐渭，字文長，爲山陰諸生，聲名籍甚。
薛公蕙校越時，奇其才，有國士之目。
然數奇 ^f2屢試輒蹶。^f3
中丞胡公宗憲聞之，客諸幕。
文長每見，則葛衣烏巾，縱談天下事，胡公大喜。
是時公督數邊兵，威鎮東南，介冑之士，膝語蛇行，不敢舉頭，而文長以部下一諸生傲之，議者方之劉真長、杜少陵云。^f4
會得白鹿，屬 ^f5文長作表，表上，永陵喜。
公以是益奇之，一切疏計，皆出其手。
文長自負才略，好奇計，談兵多中，視一世事無可當意者。
然竟不偶。^f6 
^n2文長旣已不得志於有司，^f7遂乃放浪麴櫱，恣情山水，走齊、魯、燕、趙之地，窮覽朔漠。
其所見山奔海立、沙起雷行、雨鳴樹偃、幽谷大都、人物魚鳥，一切可驚可愕之狀，一一皆達之於詩。^f8
其胸中又有勃然不可磨滅之氣，英雄失路、托足無門之悲，故其爲詩，如嗔如笑，如水鳴峽，如種出土，如寡婦之夜哭、羈人之寒起。^f9
雖其體格時有卑者，然匠心獨出，有王者氣，非彼巾幗 ^f10而事人者所敢望也。^f11
文有卓識，氣沉而法嚴，不以摸擬損才，不以議論傷格，韓、曾之流亞也。^f12
文長旣雅不與時調合，當時所謂騷壇主盟者，文長皆叱而怒之，故其名不出于越，悲夫！ ^f13
^n3喜作書，筆意奔放如其詩，^f14蒼勁中姿媚躍出，歐陽公所謂「妖韶女，老自有餘態」者也。^f15
間以其餘，旁溢爲花鳥，皆超逸有致。^f16 
^n4卒以疑殺其繼室，下獄論死。
張太史元汴力解，乃得出。
晚年憤益深，佯狂益甚，顯者至門，或拒不納。
時攜錢至酒肆，呼下隸與飲。^f17
或自持斧擊破其頭，血流被面，頭骨皆折，揉之有聲。
或以利錐錐其兩耳，深入寸餘，竟不得死。^f18
周望言晚歲詩文益奇，^f19無刻本，集藏於家。
余同年有官越者，託以鈔錄，今未至。
余所見者，《徐文長集》、《闕編》二種而已。
然文長竟以不得志於時，抱憤而卒。^f20 
^n5石公曰：先生數奇不已，遂爲狂疾。
狂疾不已，遂爲囹圄。
古今文人牢騷困苦，未有若先生者也。
雖然，胡公間世豪傑，永陵英主，幕中禮數異等，是胡公知有先生矣；表上，人主悅，是人主知有先生矣，獨身未貴耳。
先生詩文崛起，一掃近代蕪穢之習，百世而下，自有定論，胡爲不遇哉？^f21 
^n6梅客生嘗寄予書曰：「文長吾老友，病奇於人，人奇於詩。」
余謂文長無之而不奇者也。
無之而不奇，斯無之而不奇 ^f22也。
悲夫！ ^f23 ^editor文長固數奇不偶，然而致身幕府，爲天子嘉嘆，不可謂不遇矣。
而竟抱憤而卒，何其不善全乎？
非石公識之殘編斷簡中，幾埋沒千古矣。


^ck222【五人墓碑記】^f1^n1
五人者，蓋當蓼 ^f2洲周公之被逮，激於義而死焉者也。^f3
至於今，郡之賢士大夫請於當道，卽除魏閹廢祠之址以葬之，且立石於其墓之門，以旌其所爲。^f4
嗚呼！亦盛矣哉！
^n2夫五人之死，去今之墓而葬焉，其爲時止十有一月耳。
夫十有一月之中，凡富貴之子，慷慨得志之徒，其疾病而死，死而湮 ^f5沒不足道者，亦已衆矣。
況草野之無聞者歟！獨五人之皦皦，何也？^f6 
^n3予猶記周公之被逮，在丁卯三月之望。
吾社之行爲士先者，爲之聲義，斂資財以送其行，哭聲震動天地。^f7
緹 ^f8騎按劍而前，問：「誰爲哀者？」
衆不能堪，抶 ^f9而仆之。^f10
是時以大中丞撫吳者 ^f11，爲魏之私人，周公之逮所由使也。
吳之民方痛心焉，於是乘其厲聲以呵，則噪而相逐，中丞匿於溷藩以免。^f12
旣而以吳民之亂請於朝，按誅五人，曰：顏佩韋、楊念如、馬杰、沈揚、周文元，^f13卽今之傫 ^f14然在墓者也。^f15 
^n4然五人之當刑也，意氣揚揚，呼中丞之名而詈之，談笑以死。
斷頭置城上，顏色不少變。
有賢士大夫發五十金，買五人之脰 ^f16而函之，卒與屍合。
故今之墓中，全乎爲五人也。^f17
^n5嗟夫！大閹之亂，縉紳而能不易其志者，四海之大，有幾人歟？^f18
而五人生於編伍之間，素不聞詩書之訓，激昂大義，蹈死不顧，亦曷故哉？^f19
且矯詔紛出，鉤黨之捕，徧於天下，卒以吾郡之發憤一擊，不敢復有株治。
大閹亦逡巡畏義，非常之謀，難於猝發。
待聖人之出，而投繯 ^f20道路，不可謂非五人之力也。^f21
^n6由是觀之，則今之高爵顯位，^f22一旦抵罪，或脫身以逃，不能容於遠近，而又有剪髮杜門，佯狂不知所之者，其辱人賤行，視五人之死，輕重固何如哉？^f23
是以蓼洲周公，忠義暴 ^f24於朝廷，贈諡美顯，榮於身後；而五人亦得以加其土封，列其姓名於大堤之上。
凡四方之士，無有不過而拜且泣者，斯固百世之遇也！ ^f25不然，令五人者保其首領，以老於戶牖之下，則盡其天年，人皆得以隸使之，安能屈豪傑之流，扼腕墓道，發其志士之悲哉？^f26
故予與同社諸君子，哀斯墓之徒有其石也，而爲之記，亦以明死生之大，匹夫之有重於社禝也。^f27
^n7賢士大夫者，冏卿因之吳公、太史文起文公、孟長姚公也。^f28
編按：議論隨敍事而入，感慨淋漓，激昂盡致。
當與史公伯夷、屈原二傳並垂不朽。
^ck223